शंखवाळकर,प्रभाकर कृष्मा कामत: (जल्म: 31 ऑक्टोबर 1931,ताळगांव तिसवाडी ).

सुटकेझुजारी.ताणें प्राथमीक शिक्षण मराठीतल्यान घेतलें. तो आझाद गोमंतक दल संघटमेचो वांगडी आशिल्लो. पुर्तुगेजाआड गुपीत साहित्य वाटपाक आनी पत्रकां लावपाक तो आपलो भाव त्रिविक्रम कृष्णा शंखवाळकर हाका मदत करतालो. ताच्या भावाक पोलीसांनी अटक केल्ली तेन्ना पोलिसांक चुकोवन तो आझाद गोमंतक दल संघटनेच्या हेळगांव फाट्यांत गेलो. थंय ताणें गनिमिकाव्याचें प्रशिक्षण घेतले. 1957 त ताका भिकूभा. पांडे हाच्या मार्गदर्शनाखाला काम करपाक दमणांतल्या खुंठा वावरां धाडलो. थंय ताणें वारगुंड पू मोडून उडोवपाक आनी हेर आस्थापनां ऩश्ट करपाक वांटो घेतिल्लो. हाचे भायर ताणें आत्माराम मयेंकार हाच्या फुडारपणाखाला सोणशी आनी मावळिंगे हांगा घातकी हल्लो करपांत वांटो घेतिल्लो. 1988 वर्सा भारत सरकारान ताम्रपत्र दिवन ताचो भोवमान केल्लो.
