'''पुर्तुगेज मिशनरींनी रचिल्लें साहित्य''' 25 नोव्हेंबर,1510 वर्सा पुर्तुगेजांनी गोंय जिकलें . तांचो उद्देश वेपार (Trade)करप, शेक गाजोवप आनी धर्माचो प्रसार करप ) हो आशिल्लो.सुरवेक धर्मीक स्वरुपाचें साहित्य चडशें ना नपश्यात करपाचो यत्न केल्लो. पुण उपरांत तांच्या पाद्रींक कोंकणी भास शिकोवचेखातीर तांच्या जाळवणदारांनी गोंयां 1565 च्या सुमाराक), रायतुरा 1576 च्या अदमासाक,चोडणा 1565 च्या भोवतणी, म्हापश्यां ह्या सुवातींनी शाळा उगडल्यो. देखून तांचे सांगाता जेजुइत,दोमिनीकन, कार्मेलायट अशे विंगड विंगड धर्मपंथांचे मिशनरी क्रिस्ती धर्माचो प्रचार आनी प्रसार ) करपाक आयिल्ले 

'''6 सप्टेंबर,1556''' ह्या दिसा गोंयांत भारतांतलो तसोच पुराय आशिया खंडातलो बसयलो आनी तांतूंतल्यान छापिल्लीं पयलीं वयलीं पुस्तकां कोंकणीतल्यान जालीं.पुर्तुगेज मिशनरीनीं 3 स्वरुपाचें साहित्य कोंकणी भाशेंत रचलें.मुखेलपणान तांणी धर्मीक, व्याकरणीक आनी निखळ ललित साहित्य रचलें.कोंकणी भाशेक ते '''कानारी''' ह्या नांवान पाचारताले.

हेर मिशनरी पाद्रींक कोंकणी भास शिकोवपापासत तांणी जायतीं व्याकरणां,शब्दकोश आनी उतरावळी रचल्यो.

== '''जेजुइत मिशनरींनी रचिल्लीं व्याकररणां,शब्दकोश, उतरावळी''' ==

'''थॉमस स्टीफन्स'''

ह्या इग्लेज जेजुइत मिशनरीन कोंकणी भास बेस बरी शिकून घेतली.तांणी कोंकणीत ध्वन्यात्मक रोमी लिपयेंत व्याकरण रचलें जें तांणी 1568 ते 1617 मेरेन बरयल्लें पुण तें तांच्या मरणा उपरांत 1640 वर्सा वर्सा '''आर्त द लिंग्वा कानारी''' ह्या नांवान उजवाडाक आयलें. हें पयलें वयलें कोंकणींतलें व्याकरण अशें मानतात.

'''मिंगेल द आल्मेद'''

हे जेजुइत मिशनरी मदले एक व्हड कोंकणी गद्यकार.मिंगेल द आल्मेद हांणी 52000 उतरांची नोंद आशिल्ली तीन भासांनी उतरावळ ('''Vocabularium Nostri Benedicti Perera e Linguam Concanim Conversum''')रचली जांतूंत कोंकणीचोय आसपाव आशिल्लो.'''Junta de Investigacaes do Ultramar'''

'''आंतोनियो साल्दाना'''

हे जेजुइत मिशनरी मदले दुसरे एक खांपे बरोवपी. ते एक कुशळ गद्यकार आनी प्रवचनकार आसले. तांणी '''वॉकेबुलारियो द लिंग्वा द जुन्ता''' ('''Vocabulario da Lingua da Junta''')नांवाची एक उतरावळय रचली.1975 वर्सा ती पुर्तुगालच्या हे संस्थेन फोटो प्रती काडून सांबाळून दवरल्या.

'''इनासियो आर्कामोनी'''
ते एक इतालियन मिशनरी. तांणी ‘सगल्या वरुसांचें वांजेल’ हो गद्य ग्रंथ 1667 वर्सा रचलो. बायबलाच्या खंयच्याय वांट्याचो भारतीय भासांभितरलो कोंकणीक लाबिल्लो हो पयलो वयलो अणकार. ‘वांजेल’ म्हळ्यार गॉस्पॅल (Gospel) वा शुभ वर्तमान बायबलाच्या  नव्या कराराचेर (New Testament) आदारिल्लें आसा.

तांची आनीक एक भोव म्हत्वाची कृती म्हळ्यार ‘जानुआ इंदिका सिवे प्रो कोंकानिका इदेक्कानिका लिग्वीस’ जो व्याकरणाचेर उजवाड घालता.

== '''दियोग रिबेर''' ==
हांणी‘कोंकणी-पुर्तुगेज 1626 आनी ‘पुर्तुगेज -कोंकणी’1626 असो म्हत्वाचो उतरावळ रचपाचो वावर केला.तांच्या कोशांत 15,500 उतरांची  नोंद आसा.

== '''फ्रान्सीस्कन मिशनरींनी रचिल्लें साहित्य''' == 
फ्रान्सीस्कन मिशनरींनीय कोंकणी भाशेंत विपूल साहित्यरचना केल्ली म्हणपाची रुजवात मेळटा. . तांचे भितरले मुखेल मिशनरी अशे- 

	'''फ्रेय आमादोर द सांत आना''' 

तांणी रचिल्लो सगळ्यांत चड मोलादीक आनी व्हड आकाराचो ग्रंथ म्हळ्यार '''फ्लोस सांक्तुरम''' (Flos Sanctorum). ताचो अर्थ संतांचीं फुलां असो  जाता.हो ग्रंथ कानदेवी कन्दवी लिपींत निवळ पुण बारीक अक्षरांत बरयल्लो आसा. हो ग्रंथ 1607 वर्सा रचिल्लो 

	
== '''फ्रेय गाश्पार द सां मिंगेल''' ==
   

हांकां फ्रान्सीस्कन मठवाश्यांभितरलो सगल्यांत निपुण आनी अस्कलीत गिन्यानाचो शिंसो अशें म्हुण वाखाणटात. तांणी व्याकरण आनी शब्दकोश धरुन कोंकणी साहित्याचीं साबार आंगां केळयलीं. हजारांनी वळींचीं खंडकाव्यां महाकाव्याचे धर्तीचेर रचलीं.तांचो सगल्यांत म्हत्वाचो वावर म्हळ्यार ‘आर्त द लिंग्वा कानारी’ (Arte da Lingua Canari) हें 



== '''संदर्भ''' ==

[[Category:devanagari]]
