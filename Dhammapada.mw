{{Dhaktem pan}}
…. Page needs to be Edited.

[[File:Buddha in Sarnath Museum (Dhammajak Mutra).jpg|thumb|teaching Buddha (Dharmacakra mudrā). Gupta period. Sandstone, H. 160 cm. Archaeological Museum (ASI), Sarnath, India. Location:Sarnath Museum, India.)]]

Dhom'mopod budhdachi xikounn divpi gathasongroh. Pali bhaxentlea hea songrohant 26 voggam'modim vanttil'lea 423 gathamni boudhd dhormachi attivo oxi xikounn dilea. Bud'd dhom'm' va budhdot'ttvogonean sangpi gronthraxik tripittok oxem mhonnttat. Poilem sut't pittok, dusrem vinoi pittok ani tisrem obhidhm'mopittok. Sut'topittokache dighnikai, mojjimonikai ani khudyonikai oxe tin vantte asat. Hatuntlea khudyonikai vantteatlea pondra gronthatlea chomeatolo dhom'mopod ho dusro gronth.

Bhogvan budhdan apnnak zal'lea budhdotv praptichea khinnaposun tachea nirvannamerenchea kallameren hea gronthatoli dor ek gatha khoim na khoim, konnak na konnak, ken'na na ken'na khoinchea tori sondrbhant updexachea rupant sangil'li asa. Hea gathanchi kotha sangpi dhom'mopdttotthokotha (dhormopodarthokotha) namvacho (gathamni kothatmok sroxttikoronn divpi) gronth simhli bhaxent melltta. Fuddem tacho pali onnkar orthokothachary bhodontobudhdoghox mohasthovir hannem kelo.

Hea gronthant budhd vicharanchem sarosrvosv gronthit zal'lem asun, tatunt acharosomhitechem mhotv sangun tika jivit yesachem xrey dil'lem asa. Hea somvsarant soglleo gozali khinnealleo asun tea soglleam'modim dukhkhache onx bhoril'le asat. Trixnnecho mhollear askti noxtt kelearuch dukhkhacho ont zatlo hea sukhi jinnechea tot'tvacho hea gronthant purskar kel'lo asa. Monxacho fuddar ho monxachea hatant asun monxak to svota soddun her konnuch yesprapti korun divpak adar divonchona. Khasa budhdolegit sukhi jivitacho fokot marg dakhounk xokta. Hea jivnadrxache vorvim budhdan monxamodim atmovisvas nirmann korpacho yotn kela.

Dhom'mopodantleo kaim gatha oxeo asat -

sobbopapss okronnom kusolsy upsompoda ।

sochit'toporiodoponom etom budhdan sasnom ।।

dhom'mopod-183) orth - sogllea papamposun pois raup, sogllea borea gozalinchi gozalinchi zotnai korop ani svotachem mon xudhd dourop - hich budhdachi xikounn asa.

Mono pubbofgoma dhom'ma mono sett'ttha monomoya ।

monsa che posn'nen bhasti va koroti va ।

toto nom sukhomnveti chhaya vo onpayini ।। (dhom'mopod - 2)

orth - mon hem sogllea prouritinchem purogami asa. Tancheant monoch xrextth asa. Sogऴeo prourit'ti monatlean utpon'n zatat. Zor konnem-i prosn'n monan bhaxonn kelem va kary kelem zalear ken'nach sath na soddpi saullepromann sukh tache fattlean yeta.

Yo dukkhoss pozanati idhevo khoimt'tono ।

pon'nobharom visFFt'tom tomoh brumi brahmonn ।।

dhom'mopod -402)

orth - zo heach zolmant aplea dukhkhovinaxacho marg zanntta, to aplo sogऴo bhar utraun uddoita ani zo astki viroit asta, takach hamv brahmonn mhonnttam. Tot'ttvogineanasarkhea klixtt vixeachi foddnnixi korpi hea gronthachea likhannachi xoili akrxok asa. Somrpok upma, drixttant divpi olonkaramni yukt oxim vakeam him hea gronthachim sahityik khaxeloponnam asat.

Dhom'mopodantolem likhann boudhd dhormiam'modim adronni-i asach, punn tatuntlea voixrvik ani xaxvot vicharank lagun boudhd dhormabhairuy hea gronthak adrx gronth oxi manyotai prapt zalea. Boreach progot bhaxamni dhom'mopodacho onnkar zal'le asat. Meks myulor, ddo. Radhakrixnnon, rahul sankritain, pu. Mo. Ladd he dhom'mopodache kaim onnkaropi asat. Surex amonnokar hannem dhom'mopodacho konknni onnkar korpacho vaur hatant ghetla.


==Polleiat ==

[https://en.wikipedia.org/wiki/Dhammapada Dhammapada]

{{VD|धम्मपद    }}

[[Category:Konknni]]
[[Category: Itihas / History]]
[[Category:Dhorm / Religion]]
[[Category:Totvaxastr / Philosophy]]
[[वर्ग:Romi]]
