
[[File:Guercino Antonio Bambino.jpg|thumb|left|Saint Anthony of Padua with the Infant Christ by Guercino, 1656, Bologna, Italy]]
[[File:S ant lisboa 2.jpg|thumb|Church of Saint Anthony, in Lisbon, Portugal, the birthplace of Saint Anthony of Padua.]]
[[File:Oberzell Alte Kirche Antoniusfigur.jpg|thumb|St. Anthony of Padua]]
== Bhov Folladik Magnnem Sant Antonnik ==

'''Very Fruitful Prayer to Saint Anthony of Padua'''

He Bhagevonta Sant Anton, bhoktam modem bhou bollea ani movalla; tea uloupachea moga pasot zo tunvem Deva keloi; team tujeam vakhannleleam xegunnam pasot ani sauronaslelea moga pasot, zo pelea sovem tunvem dakhoiloi; favo zalem tuka tem dennem vhodd ani vichitr milagri korchem  heach sounsarant astana, hea porim anink konnunch bhoktak dilem nam.  Tujea utrakuch milagri ghoddot ani tum sodanch aito asloi ucharunk tem utor, gorjevontachem magnnem aikunk.  Upodreank sampoddleleanchim, ul’lasanchim magnnim, tuje sovem kednanch nirfoll zalim nant, piddevontank tum bholaiki ditaloi, sandleleo vostu porteo mellot,  Dukhan choddfoddteleam sovem tujem kalliz churchurtalem, dukhouleleam kallzantlim vilapanchim magnnim aikun, meleleank porian tunvem jive kelet.  

Hea sounsarant asloi tednam, tujen kori nezo tosli vost naslii, baraun patok; peleachem dukh ani konnistai polleun, taka adar dilea bogor tujean ravo nezo aslem.

Dhiravon heam niallamnim ani tujem magnnem Deva thaim bhovuch folladik mhunn zanno zaun, hanv dimbier poddtam, tuje imagi mukhar ani soglea visvasan mhojea kallzachea, tuka prarth’tam kor mhunn mhaka ho upkar, zachi mhaka chodd goroz.  ( hanga tuji goroz sang )……. Hanv magtam ti vost mhaka mellunk, eke milagrichi porian goroz poddli zalear, torui tujer mhozo visvas unno zauncho nam kiteak tum zaun asa milagrincho dhoni zo hea sonvsarant astana tujea ekach utran vhoddantlea vhodd milagri kortaloi.  Eh bhov movalla ani mogalla bhokta,  Sant Anton, tujem kalliz sodancho doiall ani churchureanchem zaun aslem tor teach doiallponnan ani churchureamnim, uloi ekuch utor, Ballka Jezuchea kanant, Zo dhadostalo tuje vengent khellunk.  Tujem ekuch utor puro mhojea magnneak foll mellonk.  Uloi vhodda bhokta tem utor, ani mhojem kirkoll ani dhinvaxi kalliz sodanch tujea upkarant ravtelem!

'''''Amen.'''''

''Ek Amchea Bapa, Noman Morie ani Onod Bapak Sant Antonichea Manank.''


'''Gaion'''

'''''Sant Antoni Bhokta'''''


Sant Antoni Bhokta,

Finrgianche kulliechea,

Tujea gronthat khellta

Ballok Jezu Raza.



Ballok Khellta mhonnun

Santan ghalli dimbi

Somronn prarthon korii

Bhokta Sant Antoni



Sant Antoni Bhokta,
	
Ochoriam tujim tera :
	
Chovdavem kor, Bhokta,
	
Am’papianchea ghara.


'''(Deusua Chapel, Chinchinim,  Goem)'''

== Polleiat == 


[https://en.wikipedia.org/wiki/Anthony_of_Padua Anthony_of_Padua]


[[Category:Roman Catholic anchim Magnnim]]
