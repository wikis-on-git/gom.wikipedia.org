'''डॉ.प्रभा अत्रे'''

==भुरगेंपण आनी खासगी जिवित ==

प्रभा अत्रे हांचो जल्म 13 सप्टेंबर 1932 दिसा पुण्यांत इंदिराबाई आनी दत्तात्रय (आबासाहेब) अत्रे हांच्या घरांत जालो. प्रभा आनी तिची भयण उषा हांका संगिताची आवड आशिल्ली. पूण तांतूत जीण घडोवपाची आस्त नाशिल्ली. एकदा प्रभाली आवय इंदिराबाई दुयेंत पडली. कोणें तरी सुचयिल्ले प्रमाण ती वखद म्हणून शास्त्रीय संगीत आयकताली.

== संगिताची शिकवण ==
आठवेंत शिकपी प्रभाक ह्या शास्त्रीय संगितान खूब प्रभावीत केलें. प्रभान गुरुशिश्य परंपरे प्रमाण विजय करंदीकर हांचे कडेन शिकपाक सुरवात केली. पं. सुरेशबाबू माने आनी गानहिरा हिराबाई बडोदेकर हांचे कडल्यान प्रभान किराणा घराण्याची गायकी शिकून घेतली. हिराबाई लागीं शिकत आसतना प्रभाताई हांणी तांकां भारतांतल्या विंगडविंगड भागांनी जाल्ल्या कार्यक्रमांनी साथ केल्या. संगीत शिकता आसतनाच प्रभाताईन विज्ञान आनी कायदो ह्या विशयांनी पदवी मेळयली. तांणी संगितांत डॉक्टरेटूय मेळयल्या.

== वेव्हारीक जिवित  ==
प्रतिभावंत गायिका, संगीत रचनाकार, लेखिका, प्राध्यापिका आनी विदुषी म्हणून प्रभा अत्रे हांचो लोकीक आसा. ख्याल गायकी वांगडा ठुमरी, दादरा, गझल, उपशास्त्रीय संगीत, नाटय संगीत, भजन आनी भावसंगीत हांचेरूय तांचें प्रभुत्व आसा. तशेंच तिणें जायत्या विध्यापिठासंबंदीत पुस्तकांचेर बरोवप केला जी आयच्या काळाच्या संगीताचेर आदारीत आसात. तिचे सगळ्यांत पयले पुस्तक जावन आसा “स्वरमयी” जातून लेख आनी संगीताचो ग्रंथसंग्रह आमका मेळटा तशेंच तिचे दुसरे पुस्तक “सुस्वराली” हाका लेगीत जायते पोत्साहन मेळ्ळा. ही दोनूय पुस्तका हिंदी भाशेंत अणकारीत केल्ली आसात.

== पुरस्कार ==
अचार्य अत्रे पुरस्कार 1976
पदमश्री पुरस्कार 1990
संगीत नाटक अकादमी पुरसकार 1991
पदम भुशन पुरसकार 2002
कलाश्री पुरस्कार 2002
राष्ट्रीय कालिदास सम्मान
टागोर अकादमी रत्न पुरस्कार 2011
दिनानाख मंगेशकर पुरस्कार
हफिज अली खान पुरस्कार
गोदावरी गौरव पुरसकार
दागर घराना पुरस्कार
लायफटायम अचीवमेंट पुरस्कार
स्वरमयी पुस्तकाक राज्य सरकार पुरस्कार
