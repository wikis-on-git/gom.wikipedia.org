[[File:Rosary-Madonna-Atzwang.jpg|thumb|Madonna with Rosary, South-Tyrol, Austria]]
[[File:An Egyptian Rosary with a Coptic Cross, 2010.JPG|thumb|An Egyptian Rosary with a Coptic Cross, 2010]]
[[File:SilverRosary.png|thumb|A traditional five decade rosary in sterling silver]]
== Ruzai Saibinnicho Ters - The Holy Rosary  ==

==== Ters Mhonnchi Rit - How to Pray The Rosary  ====

'''1.'''  Povitr Khursachi Kuru kadd ani Apostalchim sot’manta mhonn.

'''2.'''  Somiache Magnnem mhonn.

'''3.'''  Bhoddveacho noman (Noman Marie) ti’in pavti mhonn.

'''4.'''  Mohima Bapa mhonn.

'''5.'''  Poilo mister mhonn ; uprant Somiache magnnem mhonn.

'''6.'''  Mister nihall korn, da povtim Bhodveacho noman mhonn.

'''7.'''  Mohima Bapa mhonn.

'''8.'''  Dor ek mistera uprant hem magnnem mhonn “Mhojea Jezu, amkam bhogos, emkhonddantlea ujeantle amkam nivar. 
Purgotoritleam otmeank pav, odhik    korun chodd goroz asleleank.”

'''9.'''  Dusro Mister sang. Uprant somiache Magnnem mhonn. Voir boraila 6,7,ani 8 kor ani mukarsun tisro, chovto ani 
panschvo mister mhonn.

'''10'''  Panch mistera uprant “Noman Rannie” mhonn.

'''11'''  Somara ani sonvara –sontosache mister, Mungllara ani Sukrara – Dukiche mister, Budvara ani aithara – 
horkache mister, Brestara- Uzvaddache mister sangche.

== Santa Khursachi Kuru - The Sign of The Cross - Signum Crucis ==  

Santa Khursache + kurven, 

nivar amkam + amchea Deva, 

amchea + dusmanantlem.

Bapache, +  ani Putache,  ani Povitr Otmeache Nanvim.  


'''''Amen.'''''

== Apostolanchim Sotman'tam - The Apostles' Creed - Credo ==

Sotman'tam Devak, sorv-podvedar Bapak,
sorga ani prithumechaea Rochnnarak.

Ani Jezu Kristak, Tachea ekleach Putrak,
amchea Svamiak To Povitr Atmea vorvim gorbhim sombhovlo,
Ankvar Marie thaun zolmolo,
Pons Pilata khal Tannem koxtt sosle, 
Taka khursar zoddlo To melo ani Taka nikhipilo.

To mel'leam modhem denvlo, tisrea disa mel'leantlo jivont zalo.
Sorgar choddlo, sorv-podvedar Deva Bapachea uzveak bosla,
Thoim thaun / jiveam ani mel'leanchi / mon'subi korunk ietolo.

Sotman'tam Povitr Atmeak,  Katolik Povitr Sobhek, bhoktancho ektar, Pakanchem bhogsonnem, kuddichem Jivontponn, Sasnnachem Jivit, 

'''''Amen.'''''

== Somiachem Magnnem, Amchea Bapa - Our Father,  The Lord's Prayer - Pater Noster ==

Amchea Bapa, sorgincha, | Tujem Nanv povitr zanv, | Tujem raz amkam
ienv, | Tuji khuxi sorgar zata, | toxi sonvsarant zanv.
Amcho dispotto gras aiz amkam di, | ani ami amcher chukleleank
bhogsitanv, | toxem amchim patkam bhogos. |  Ani amkam tallnnet poddonk
dinv naka, | punn vaittantlim amkam nivar.  | 

'''''Amen.'''''

== Noman Marie - Hail Mary - Ave Maria ==


Noman Marie, Kurpen Bhorlele,
Sorvesvor Tuje thaim asa,
Ostoream modhem tum sodoiv,
ani sodoiv tuzo
Put Jezu.

Bhagevonti Marie, Devache Maie,
amam papiam khatir
vinonti kor atam ani amchea
mornnachea velar. 

'''''Amen.'''''

== Mhoima Bapak - Glory Be - Gloria Patri == 


Mhoima Bapak ani Putak ani Povitr Atmeak:
Adim, atam ani sodam sodankal. 

'''''Amen.'''''

== Bagevonti Ruzariche Mister - Mysteries of the Holy Rosary ==

==== Sontosache Mister - The Joyful Mysteries  ====

'''1.''' Anj Gabrielan khobor dili Ankvar Moriek, tichea kusveant zolmotolo mhonn, Devacho put. (Luke 1:26-38)
“Noman, Devache kurpen bhorelê. Somi Dev Tujê thãi asa”. (Luke 1:28)
“Hi asma hanv Devachi Chakorn, Tujea utra promonnem mhojê sovem zaum (Luke 1:38)

'''2.''' Gorbest astana Ankvar Mori, gorbhest Elizabetik aple maux-bhoinnik, bhettonk gheli 
“Ostoream bhitor tum sodoiv ani sodoiv tujê kuxichem foll.” (Luke1:42)
“Ani tunvem sotman’leim dekhun tum subhagi, tor Devan tuka sanglam tem ghoddtelem.” (Luke 1:45)

'''3.''' Belea nogrant, gorvanchea gotteant, monzatin modem, Ankvar
Mari Ballka Jezuk porsut zali. (Luke 2:1-7)
“Tor az Davidachea nogrant tumkam êk Soddvonndar zolmola to Krist Somi.”(Lk 2:11)
“Devan sonvsarocho itlo mog kelo ki Tannem Aplea ekleach Putak vopun
dilo, Tacher visvas thevtat team sogleancho nas zainam zauncheak,
punn tankam sasnnachem jivit mellcheak.” (Juanvan 3:16)

'''4.''' Challis dissam uprant, Ballka Jezuk templant bhettoilo, ani dilo
Taka Simeanvachea hatant, zannem ollkhol sonvasaracho Tarok mhonn
ani dilim vhodd argam. (Luke 2:22-40)
“Tor Tuji soddvonn dekhli hanvem Sorv raxttram kukhar toiar kel’li
(Luke 2:30-31)
“Videxeank uzvadd ghalto divo, Man tujê Izrael porjecho.” (Luke 2:32)

'''5.''' Ballok Jezu porbechea disa sanddlea uprant, Jeruzaleachea
templant mell’lo. (Luke2:41-52)
“Ani tin disam uprant xastream modem bosun tanchem aikun ani
tankam vichar korun also toso mell’lo. Tacehm aikotale tankam
somestank tachea gineanachem ani tacheam zobabanchem mottem ojap
dislem. (Luke 2:46-47)
“Tachi avoi hem sogllem aplea kallzant samballun dovortali.” (Luke 2:51)

==== Uzvaddache Mister - The Luminous Mysteries ====

'''1.''' Jezu Jordan noint snan gheta (Lk 3:21-22)
“Ani Povitr Atmo Parveachem ang-rup gheun tacher denvun ailo;
ani sorgar thaun êk tallo aikunk ailo: “Tum Mhozo vhôdd opurbaicho
Put, tujer Mhojem dhadosponn asa.” (Lk 3:22 )

'''2.''' Jezu Kana xhorantlea lognant apli mhoima porgott’ta (JU 2:1-11)
“Jezun tika mhonnlem:”Ostorê, tuka ani Mhaka hem kiteak poddlam?
Mhozo vell azun pavunk nam” (JU 2:4)
“Tachê avoin chakrank mhonnlem:
“To sangit titlem-I tumi korat” (JU: 2:5)

'''3.''' Jezu Devachem Sorginchem raj porgtt’ta ani patki jinni bodlunk ulo
dita (Mark 1:14-15)
“Kall bhorlo ani Devachem Raj lagim pavlam. Mon bôdlat ani Bori
Khobor sotmanat.” (Mk 1:15)
“Kiteak Devachem Raj mhonnlear khan ani pivonn nhoi, bogor
bhagevontponn, xanti ani Povitr Atmea thãi mellta to sontôs.

'''4.''' Jezu Tabor porvotar rupantor zata (MT 17: 1-8)
“Ho Mhozo Put, kherit opurbaiecho; Tacher sogllem Mhojem
dhadosponn asa. Tumi Tachem aikat’” (MT:17:5)
“Ho tallo ami khaxa aikolo; to sorgar thaun ietalo ani ami Tachê borobor
povitr dongrar asleanv. (2 PED 1:18)

'''5.''' Paskanchem Jevonna velar Jezu Povitr Eukarist ghoddta.((MT26:26-29)
“Gheiat ani khaiat,hi mhoji kudd; mhojem rogot, kororachem rogot,
patkanchem bogsonnem mellcheak somest mon’xam pasot tem
varovtelem. (MT 26: 26-28)

==== Dukiche Mister - The Sorrowful Mysteries ====

'''1.''' Getsemanichea moleant magnnem kortanam, amcheam patkam posot rogot humelo.(Luke 22:39-44)
“Tallnnent poddonam zauncheak, magnnem korat” (Luke 22:40)
“Ani mornnachea akantak sampddon, odik khotkhotean magnnem kortalo. Ani Tacho gham’
rogtacheam thembeam vori dhornnir golltlalo” (Luke 22:44)

'''2.''' Pilatachea razagnnant,Somi Jezu Kristak eka khambeak bandlo ani
vhodde nixturaien, Tachi povitr kudd jerbondamnim fafxili. (JU 19:1)
“Khorench mhollear, amchea opradhank lagun taka aspas vidhlo,
amchea guneanvank lagun taka vollvollailo. Tacher xikxa poddlea
tiche vorvim amkam xanti mell'lli, ani tachea ghaiank lagun amche ghai
pekle.”(Isaiah 53:5)
“Mhojea nanva pasot sogllo lok tumcho dvês kortolo; pun xevottak
pasun thir ravot toch taronn zôddtolo.” (Mt 10:22)

'''3.''' Somi Jezu Kristachea mostokar, team nixttur Judevamnim ek
kantteeancho mukutt bosoilo (JU19:2)
“Novean bhair ieun Pilatan tankam mhonnlem: “Polleiat, tacho mhaka
kosloch guneanv mellonam mhonn tumkam kollon ieuncheak hanv
Taka bhair haddtam.” (JU 19:4)
“…mhaka tacho kosloch guneanv mellonam.”

'''4.''' Somi Jesu Krist, Aplea khandar to bharadik khuris gheun Kalvar
dongrachi vatt tankta (JU 19:17)
“Taka gheun vetastanam konneklea Simanv Siren’karak tãnnim vetthik
dhorlo. – to kheddea-ganvathlo ietalo, ani Jezu pattlean khuris
gheun vochunk tachea khandar to dilo.” (Luke 23:26)
“Konnak mhozo pattlav korunk khoxi asa zait, tannem apnnakuch
patt korchi, aplo khuris gheuncho ani Mhojê pattlean ieunchem.(Mk 8:34)

'''5.''' Amchea Somiak sobhe mazar ani Ankvar Marieche dixtti mukhar
vingllo korun dogma choram modem khursar zoddlo (Luke 23:44-46)
“Aplê avoik ani tichê kuxik aslelea mogachea xisak polleun, Jezun
avoik mhonnlem: Ostorê, ho tuzo put!” Uprant xisak mhonnlem: “Hi
Tuji avoi!”. (JU 19:26,27)

==== Horkache Mister - The Glorious Mysteries ====

'''1.''' Somi Jezu Krist tisrea disa Aplech podven mel’leantlo jivont zalo.(Mk 16:1-8)
“Punnorjivontponn ani jivit Hanvuch.Zo konn Mhojer visvas
dovorta, to melo-I zalear jivo astolo (JU 11:25)
“Satolleacha poila disa, sokallim jivont zaun, To poilo Mari
Maggaleanak dixtti poddlo”.(Mk 16:9)

'''2.'''Somi Jezu Krist jivont zatoch challis disani porzollit zaun sorgar
choddlo. (Mk 16:19; D.I. 1:6-11)
“Mon’xacho Put Apleam dutam borobor Aplea Bapaichea voibhovan ietolo.” (Mt 16:27)
“Hanv Alfa ani Omega poilo ani nimanno, oromb ani xevott”
(PROK. 22:13)

'''3.''' Somi Jezu Krist sorgar vetoch, patthoilo Povitr Atmeak Ankvar
Mori ani Aplea Xisancher. (D.I. 2:1-12)
“Ani ujeacheo koxeo jibô tankam dixtti poddleo. Teo fanttleo ani tancher ek-ekleacher bosleo.
Te sogle Povitr Atmean bhorle.” (D.I. 2:3,4)
“Devan Amkam bhivkutto Atmo diunk nam, bogor ghottaicho,
mogacho ani amkam domavun dovota toslo.” (2 Tim 1:7)

'''4.''' Ankvar Moriek kuddi-atmea soit sorgar vheli. (Luke 1:46-55)
“Jednam lhan’vikai aplê dasichi Dulobaien tannem ollkhun ghettli,
Polleiat, atanchean soglleo pillgeo Subhagi mhonn mhaka
pacharteleo.” (Lk 1:48)
“Hê porim, zoxem patkan mornna vorvim rajvoddki choloili, toxem
amchea Somia Jezu Krista udexim, sasnnachea jivitak pavoita tea
nitivontponna vorvim kurpen rajvoddki cholounchi (Rom 5:21)

'''5.''' Ankvar Moriek mukuttaili ani sorga-sonvsarachi Ranni tika keli.
(PROK 12:1)
“Tednam sorgar êk motti kunna dixtti poddli; ek bail surea nhesleli;
tichea pãiam tolla chondrim’ ani tichê tokler bara noketrancho
mukutt. ” (PROK 12:1)
"Podvedarank sodrer thaun denvoile ani khalte tankam voir ukol’le” (Lk 1:52)
“Mhojea Jezu, amkam bhogos, emkhonddantlea ujeantle amkam
nivar. Purgotoritleam otmeank pav, odhik korun chodd goroz asleleank”

== Noman Rannie - Hail, Holy Queen - Salve Regina ==


Noman Rannie Kakutiche Maie,

noman amchea jivita,

amruta ani bhorvanxea;

tuka ami ulo martanv ami pordexi Evechim ballkam.

Hea dukhachea konddant astam, askar-suskar

soddun ami tuka rudan kortanv.

Tor tum amche xaratinni te tuje kakutiche dolle

amche voir porot ani hea jivita uprant, tuje kuxichem

sodoiv foll Jezu amkam dakhoi;

Eh xanti, Eh mogall konvalle, Eh dulob Ankvar Marie.

Bhagevonti Devache Maie, ama

pasunt vinati kor

Kristachea basovnneak ami pavo zavnchea katir.

== Saibinnichi Ladin - Litany of Loretto ==


Soresvora Deva,   ''amchi Kakut kor''

Krista Svamia,   ''amchi Kakut kor''

Soresvora Deva,   ''amchi Kakut kor''

Krista Svamia   ''aik amkam''

Krista Svamia,   ''Doien aik amkam''

Deva, Sorginchea Bapa –   ''Kakut amchi kor''

Deva Puta, Sonvsarachea Soddvonndara –   ''Kakut amchi kor''

Deva Povitr atmea –   ''Kakut amchi kor''

Bhov Povitr Trindadi ekleach Deva -   ''Kakut amchi kor''


Bhagevonti Morie, ''Amchea pasot mag''

Bhagevonti Devache Maie, ''Amchea pasot mag''

Bhagevonti Ankvarinche Ankvari, ''Amchea pasot mag''

Kristache Maie, ''Amchea pasot mag''

Povitr sobheche Maie, ''Amchea pasot mag''

Dev Kurpeche Maie, ''Amchea pasot mag''

Bhov nitoll Maie, ''Amchea pasot mag''

Bhov nirmoll Maie, ''Amchea pasot mag''

Bhoxttav naslele Maie, ''Amchea pasot mag''

Khot lagonk naslele Maie, ''Amchea pasot mag''

Mogall Maie, ''Amchea pasot mag''

Ojapanche Maie, ''Amchea pasot mag''

Bore bud’diche Maie, ''Amchea pasot mag''

Rochnarache Maie, ''Amchea pasot mag''

Sorvonddarache Maie, ''Amchea pasot mag''

Bhov Xanne Ankvari, ''Amchea pasot mag''

Man favo aslele Ankvari, ''Amchea pasot mag''

Onod favo aslele Ankvari, ''Amchea pasot mag''

Podvedar Ankvari, ''Amchea pasot mag''

Kakutsar Ankvari, ''Amchea pasot mag''

Visvaxi Ankvari, ''Amchea pasot mag''

Niai-Nitichea Arxea, ''Amchea pasot mag''

Zanvaiechea Arxea, ''Amchea pasot mag''

Amchea Sontosachea Prestava, ''Amchea pasot mag''

Dev Kurpechea Aidona, ''Amchea pasot mag''

Manachea Aidona, ''Amchea pasot mag''

Ut’tom hokitichea Aidona, ''Amchea pasot mag''

Ghuttachea Gulaba, ''Amchea pasot mag''

Davidache Minari, ''Amchea pasot mag''

Marfinche Minari, ''Amchea pasot mag''

Bhangarachea Ghora, ''Amchea pasot mag''

Ekvottachea Arka, ''Amchea pasot mag''

Sorgachea Darvonttea, ''Amchea pasot mag''

Fanteavelea Nokhetra, ''Amchea pasot mag''

Piddevontach Bholaike, ''Amchea pasot mag''

Patkeanchea Asrea, ''Amchea pasot mag''

Dukhestanche Bhuzvondare, ''Amchea pasot mag''

Kristavanchea Alaxirea, ''Amchea pasot mag''

Bhoddveanche Rannie, ''Amchea pasot mag''

Kul-bapanche Rannie, ''Amchea pasot mag''

Provadiance Rannie, ''Amchea pasot mag''

Prexitanche Rannie, ''Amchea pasot mag''

Dhorm-viranche Rannie,''Amchea pasot mag''

Ankvarinche Rannie,''Amchea pasot mag''

Soglean Bhoktanche Rannie, ''Amchea pasot mag''

Soimbhachea khotavinn gorbh sombhovlele Rannie, ''Amchea pasot mag''

Kuddi-Atmea soit sorgar vhelele Rannie, ''Amchea pasot mag''

Kuttumbache Rannie, ''Amchea pasot mag''

Sovostaieche Rannie, ''Amchea pasot mag''


Devache Xellie sonvsarachim patkam kaddtele – Amkam Bhogos Saiba

Devache Xellie sonvsarachim patkam kaddtele – Doien Amkam Aik Saiba

Devache Xellie sonvsarachim patkam kaddtele – Amchi Kakut kor


Bhov Povitr Ruzariche Rannie, amche pasun mag
Kristacheo bhasavnneo amkam labhum-xeo zauncheak.


'''MAGUIM-IA:''' Tujea gopant ami uddun ietanv, Devache eh bhagevont Maie, amcheam

gorzamnim, amchea magnneannchi beporva korum naka, punn sorvoi vaittantle, eh sodanch

onodvont ani sodoiv Ankvari amkam nivar. Amen.


'''PRARTHUM-IA'''

Deva ekleach Tujea Putan Aplea jivita mornna ani jivontponna vorvim, amkam sasnachea

sukhacho mukutt zoddlo; Bhagevont Ankvar Marieche bhovpovitr Ruzaiche mister ami

nihaalltoleamnim tantun attaplelem asa tachi dekh gheumxi ani bhasailelem asa tem tankam

mello-xem kor mhonn magtanv. Teach amchea Svamia, Jezu Krista vorvim. 

'''''Amen.'''''

Devacho adar sodankal amche thaim asum.

'''''Oxem Zaun.'''''

==Polleiat==

https://en.wikipedia.org/wiki/Rosary

[[Ruzai_Saibinn|Ruzai_Saibinn]]



[[Category:!Main category - Konknni]]
[[Category:Roman Catholic anchim Magnnim]]
[[Category:Roman Catholic anchim Magnnim]]
