    '''जलाल आगा''',शोले पिक्रचरांतले ‘ मेहबूबा मेहबूबा ‘ हे गाणे  खूब्ब गाजलें. त्या गाण्यांत रुबाब घावन बेफाम नाचपी
येक मनीस आनी  ‘समा है सुहाना सुहाना, नशे  मे जहां  है ‘  हे गाणे पडडयाचेर गावपी सदांच 
पळवप्याच्या नदरेंत उल्लो,तो म्हळ्यार जलाल आगा . जलालाचो जल्म 1945 या वर्सा जालो.
ताजो बापय आगा हो सुद्दा त्यावेळावयलो नामणेचो विनोदी कलाकार आशिल्लो. ताजी भयण 
शाहनाझ हिणे 1969 सालांतल्या सात हिंदुस्तानी पिक्चरांत काम केल्लें.

जलाल आगा हाणेसुद्दा बाल कलाकार म्हूण मुगल –ए- आजम या पिक्चरांत ल्हान जहांगिराची भूमिका 
केल्ली ( व्हडपणांत दिलीप कुमार ). व्हडपणांतलो ताजो पयलो पिक्चर आशिंल्लो ए.के. अब्बास हाजो बंबईरात की बाहों मे (1967).ताज्या उपरांत जलाल हांणे 1960 ते 1990 ह्या दरल्यान लागी लागी 60 पिक्चरांनी कामां केली. पूण तो याद आसा तो चरित्र भूमिका करपी कलाकार म्हूण.

जयूली पिक्चरांत ज्यूलीचो मोगी, घर घर की कहानी पिक्चरांतलो गायक, थोडीसी  बेवफाई पिक्चरांत 
शबाना आझमीचो भाव आनी दिल आखिर दिल है पिक्चरांतलो नसिरुद्दीन शराचो इश्ट या भूमिकांखातीर तो.सदांच याद केलो वतलो .पान परागाचीताजी झायरातसुद्दा खूब्ब गाजली. दि.05मार्च.
1995 या वर्सा काळजाचो एटेक येवन हो हासवपी कलाकार दोळ्यांत दूखा हैडून गेलो.
