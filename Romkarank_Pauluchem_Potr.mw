[[File:Paul arrested.jpg|thumb|Saint Paul arrested by the Romans]]
[[File:Codex Alexandrinus 088a - Ro 1,1 ff.jpg|thumb|The beginning of the Epistle in Codex Alexandrinus]]
[[File:File"-Saint Paul Writing His Epistles" by Valentin de Boulogne.jpg|thumb|A 17th-century depiction of Paul Writing His Epistles. 16:22 indicates that Tertius acted as his amanuensis.]]

== Romkarank Pauluchem Potr ==
'''Epistle to the Romans'''


==== Romkarank Pauluchem Potr ====

Novea Korarantlea Potram modem Paulun Romkarant boroilolea Potrak ek manacho zago favo.

Hea Potrant veg-vegllea poristhitinchi ani monxanchi ji to khobor korta, ti monant dhorun, ani toxench tisre dhormporgottnneche bhonvddechea xevottak Paulu Korintant also mhonn thoichi-I poristhiti lokxant gheun, hem potr tannem 57-58vea vorsa boroilem, oxem mhonnpachi khatri zata.

Dhormporgottnnecho vavr kortana, hea kallar udenti-vattarantle soglle ganv to bhonvlolo ani ostomtek Xubhvortoman porgott korunk sodtalo. Dekhun, Jerusaleak bhett kortoch, Roma xarant matso ravun, Ispaniek vochunk tannem tharailem. He bhettechi khobor to hea Potrant sangta ani aplea nihallancho foll ani tea kallache dharmik prosn to tanche mukhar dovorta. Te prosn he: monx’xam Devak manovlolim zatolim zalear bhavarth gorjecho, ani Devak manovlolim zavpache he nove pod’doti ani Moizesache Somurti modem sombond asa. Hea don-ui prosnanchi to bariksannen somzonni dita. 

Zorui adim Galasiekarank boroilolea potrant tannem hea prosnanchi thoddi xikovnni dil’li, tori he nove xikovnnechi khobor iskuttaun diunk nasli. Romkarant apli vollokh korun ditana, to hea soegacho boro faido kaddta ani apli xikovnn koxli ti odik barkaien sangta. Ani hem to korta nhoi fokot Romkaram khatir, punn sonvsarabhor ximpoddlolea kristanv sobham khatir.

==== Hea Potrachi manddavoll oxi : ====

Prostavna ani vixoi : 1 : 1-17

Patki mon’xank soddvonnechi goroz : 1 : 18-3:20

Dev Apnnacher Bhavarth dovortoleank [[Jezu]]chea mornna
Ani punorjivontponna vorvim soddvonn dita : 3:21-4:25

[[Jezu]] Krista sovem novem jivit : 5: 1-8:39

Devache taronnik manddavollint Israel-porjecho zago : 9:1-11:36

Kristi jinnechi chal : 12:1-15:13

Sompadnni ani khasgi noman : 1-14-16:27

==Polleiat==

[http://www.archgoadaman.org/bible/14 Devachem Utor - Povitr Pustok ]

[http://www.archgoadaman.org/bible/14/Rom/1 Romkarank Pauluchem Potr]

[https://en.wikipedia.org/wiki/Epistle_to_the_Romans Epistle_to_the_Romans]

[https://en.wikipedia.org/wiki/Books_of_the_Bible Books_of_the_Bible]

[https://en.wikipedia.org/wiki/Bible Bible]

==Sondorbh==
<references/>

<ref>
http://www.usccb.org/bible/books-of-the-bible/index.cfm
</ref>
<ref>
http://www.archgoadaman.org/bible/14
</ref>


[[Category:Konknni]]
[[Category:Novea Korarachim Pustokam (New Testament Books)]]
[[Category:Devachem Utor]]
[[en:Epistle to the Romans]]
