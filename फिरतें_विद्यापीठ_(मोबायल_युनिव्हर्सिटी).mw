पांचशें विद्दार्थ्यांनी जलाजान भोवंडी करत वेगवेगळ्या देशांचो अभ्यास करून,स म्हयन्यांत वेगवेगळो अभ्यासक्रम पुराय करपाचो अशी कल्पना अमेरिकेंतल्या केलिफोर्निया राज्यांतल्या चँपमँन कॉलेजीन सरवेक चालीक लायली.जगांतलें हेंच पयलें फिरतें विद्यापीठ.१९७७ ते १९८० हीं तीन वर्सां ह्या विद्यापिठाची वेवस्था कोलोरेडो स्टेट विद्यापिठाकडेन आशिल्ली.

उपरांत ही वेवस्था पेनसिल्व्हेनिया विद्यापिठाकडेन सोंपयली.स म्हयन्यांच्या काळांत आठवड्यांतल्यान स दीस बोटिचेर शिकप शिकोवप चालू आसता.हातूंत कांय दीस वेगवेगळ्या बंदरांक आनी शेजारच्या वाठारांक भोंवडी करप जाता.हें जहाज युरोप,आशिया आनी आफ्रिका ह्या खंडांतल्या वीस मुखेल बंदरांक भेट दिता.खंयच्याय बंदराक भेट दिवंचे आदीं त्या देशांतली लोकजीण,राजकारण,समाजीक परिस्थिती,अर्थकरण आदी विशयांचेर विद्दार्थ्यांक म्हायती दिवप जाता.बंदराचेर आनी त्या देशांत प्रत्यक्ष वतकच विद्दार्थी तांकां मेळिल्ली म्हायती आनी ताणीं पळयल्ली वस्तुस्थिती हांची तुळा करून आपली म्हायती तपासून घेतात.जाय जाल्यार संदर्भ ग्रंथ वाचून ती म्हायती तपासून पळेतात.स म्हयन्याच्या अभ्यासक्रमांत अदींमदीं परिक्षा घेतात आनी अभ्यासक्रमाच्या निमाणें विद्दार्थ्यांक प्रशस्तिपत्रक दितात.प्रगत अभ्यास करपाची इत्सा आशिल्ल्या विद्दार्थ्यांक दुस-या वर्सा परत त्याच अभ्यासक्रमांत वांटो घेवंक मेळटा.

ह्या अभ्यासक्रमांत मुखेलपणान भास आनी समाजसास्त्राचो आस्पाव केल्लो आसता.वेगवेगळ्या देशांतली समाज वेवस्था,संस्कृतीक फाटभूंय अशा तरेचे तुळात्मक आनी आंतर विद्शाखीय अभ्यासक्रम वेंचतात. विद्दार्थ्यांवांगडा मूळच्या विद्दापिठांतले प्राध्यापक आसतातच.तेभायर वेगवेगळ्या देशांतल्या प्राध्यापकांक आपयतात.देखीक भारतांतले प्राध्यापक विमानान नैरोबीक वचून थंयच्यान जहाजावांगडा मुंबय येतेत आनी भारताविशींच्या अभ्यासक्रमांत वांटो घेतात.जहाजाचेर व्हड [[ग्रंथालय]],खेळ आनी संस्कृतीक कार्यक्रम हांची सोय आसता.

चड करून समाजीक विशयांचो अभ्यास करून वयल्या विद्यापिठांवरवीं अमेरिकेंतल्या फ्लोरिडा राज्यांतल्या [[मियामी विद्दापीठ]] जहाज भोंवडेत दर्याविशयांचो विशेश अभ्यासक्रम चलयता.दुस-या म्हाझुजाच्या आधारीत अशी पदवी ज्या विद्दापिठावतीन दितात.
<ref>==संदर्भ==
<references/>कोंकणी विश्वकोश खंङ 4
==संदर्भ==
<references/>
