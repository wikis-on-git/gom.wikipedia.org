'''बाकीबाब बोरकर''' हो एक कवि.

== जल्म ==
बाळकृष्ण भगवंत बोरकार हांचो जल्म कुडचडयार 30 नोव्हेंबर 1910 दिसा जोलो. तांचें मराठी शिक्षण दुसरे यत्ते मेरेन आसलें. मुखा वयलें शिक्षण हें पुर्तगेजींतल्यान जालें. पुर्तुगेज टिचर्स ट्रेनींग प्रमाणपत्र परिक्षा ते उत्तीर्ण जाले. तांच्या घरांत कोंकणी उलयताले. तांचें घरुय मोटें आनी कुटुंबूय बी खूब व्हड आसलें. घरचें वातावरण आध्यात्मीक आसलें. फांतोडेर सावन भुपाळ्यो, सतोत्रां, पदां, आरत्यो अशें सुरू आसतालें. सांजच्या वेळार अभंग, विराण्यो, गौळणी, भारूडां, भजनां अशे जायते काव्यप्रकार घरांत तालासुरांत महणटाले. त्या सगलयाचो तांच्या मनाचेर खूब बरो परिणाम जालो. मॅट्रिके उपरांतच्या शिक्षणाचो खर्च परवडपाचो नासलो म्हणून तांकां शिक्षण सोडचें पडलें टिचर्स डिप्लोमा घेतिल्ल्या कारणान तांकां पुर्तुगेज मराठी शाळेंत शिक्षकाची नोकरी मेळ्ळी. मागीरच्या काळांत ‘आमचा गोमंतक’ (1948), ‘पोर्जेचो आवाज’ (1955) ह्या पत्रांचें ते संपादक आशिल्ले. 1 नोव्हेंबर 1955 दिसा (पूणें-पणजी) आकाशवाणीचेर ‘स्पोकन वर्ड प्रोडयुसर’ म्हणून तांची नियुक्ति जाली. आकाशवाणीचेर 1970 मेरेन काम करून ते निवृत्त जाले. पिरायेच्या विसाव्या वर्सा तांचो ‘प्रतिमा’ हो काव्यसंग्रह प्रकाशीत जालो. ल्हानपणांत जाल्ल्या संस्कारांचो परिणाम तांचया कवितांचेर दिसता. मराठी कवी आसुनूय बी कोंकणींत तांणी उच्च दर्ज्याचो कविता बरयल्यो. बाकीबाबांक णव जुलय, 1984 दिसा मरण आयलें.  
