'''सिनेगॉग''' यहुदी लोकांचें प्रर्थना घर.ह्या उतराचो अर्थ सभाघर असो जाता. सुरवेक अश्या सभाघरांनी फक्त ज्यू लोकांकच धर्मीक शिक्षण दिताले. पुजा-अर्चा,धर्मीक विधी, पशूबळी सारकिल्लीं कामां देवळांनी
करतालो. कालांतरान सिनेगॉगांत मागणें करपी प्रथा सुरू जाली मागणें म्हणजें पयलीं  धार्मिक पुस्तकांतले उतारे एकट्यान वाचपाचो आनी मागीर सगळ्यांनी ते म्हणप अशी रीत आशिल्ली. ल्हव ल्हव मागण्यांत सामे म्हणजे भक्तिगीतांय  गावपाची पद्दत सुरू जाली. देवळांतले पुजेंत कर्मकांडाक खूब म्हत्व आसता,जाल्यार सिनेगॉगांत मागण्यांक भक्तिभावनेक म्हत्व आसा. थंय गुपित जांव प्रतिकात्मक अशें कांयच नासता, तर फक्त शिक्षण आनी भक्ती हे दोनच विशय आसताले. ताका लागू देवूळ आनी सिनेगॉग हांचेमदीं वैर भावना निर्माण जाली, पूण जेरूसलेम हांगच्या मुखेल देवळाचो नाश जाल्या उपरांत सिनेगॉग हेंच ज्यूंचें प्रर्थनाघर मानपाक लागले.धार्मिक शिक्षणाइतलेंच मागण्यांक  म्हत्व फाव जालें आनी मागणें करपाचें स्वरूप बदललें.

















https://wikisource.org/wiki/Page:Konkani_Vishwakosh_-_Volume_4_Released.pdf/881
