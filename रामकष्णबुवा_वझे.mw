'''रामकष्णबुवा वझे''' हांचो जल्म वझरे हांगा दि. 28 नोव्हेंबर 1874 ताच्या भुरगेपणांतूच ताच्या बापायक मरण आयलें देखुन ताचें आवयन ताका ल्हानाचो व्हड केलो. ताचें भुरगेपण खुब कश्टांत आनी हालअपश्टांत गेलें. ताचें मुळावें शिक्षण चवथी मेरेन मराठींतल्यान जालें. भुरगेपणासावन ताका गावपाचो नाद आशिल्लों. देखून कागलचो गोयक बळवंतराव पोहरे हाचेकडल्यान ताणें गेवपोचें मुळावें शिक्षण घतलें. उपरांत मालवणाक वचून वर्सभर विठोबा अण्णा हडप हाचे कडल्यान तालीम घेतली. वयाच्या बाराव्या वर्सा लग्न जाल्या उपरांत गायक जावपाचे इत्सेन ताणें घर सोडलें आनी पांयानी भोंवडी करीत तो पुण्याक गेलो. थंयच्यान तो इंदूराक गेलो. थंयचो नामनेचो पखवाज वादक नानासाहेब पानसेगेर तो रावलो. गायन शिकपाची रामकष्णबुवाची जिद्द जाणून पानसेन ताका ग्वाल्हेराक वचपाक सांगलें. तो ग्वाल्हेराक आयलो आनी ग्वाल्हेर घराण्याचो सुप्रसिध्द उस्ताद  निसार हुसेनखाँकडे गायन शिकूंक लागल. सामकी कशटांनी आनी पोटाखतीर माधुकरी मागून ताणें गायनविधा सपांदन केली. कांय तेंप गोंयांत रावून ताणें गायन विधेचें शिक्षण दिलें. ताच्या शिश्यांचे वळेरंत ताचो चिरंजीव शिवरामबुवा वझे, हरिभाउ घांग्रेकर, केशवराव भोसले, मा. दीनानाथ बापूराव पेंढारकर, भालचंद्र पेंढारकर, दन्नीबाई, तानीबाई, कागलकर बुवा ह्या कलावंत मंडळीचो आस्पाव जाता. तो गाण्याच्यो शिकवण्योय करतालो. ‘बलवंत संगीत मंडळी’ आनी ‘ललितकलादर्श’ ह्या नाट्यमंडळांत ताणें संगीत गुरु म्हणू कांय तेंप काम केलां. ताच्या कांय चिजा ‘संगीत कलाप्रकाश’ (1938) ह्या पुस्तकांत ताच्या कांय चिजांचो आस्पाव आसून ताचें आत्मचरित्र थोडक्यांत दिल्लें आसा. ताचे गायकीन नराठी रंगभूंयेक संगीत दिवन नाट्य संगीतक्षेत्रांतलो गायक विव्दान आनी बहुरंगी कलावंत आसून ‘गायनाचार्य’ म्हण ताका नामना प्राप्त जाली. दि. 05 मे 1945 या दिसा तांका मरण आयले.
