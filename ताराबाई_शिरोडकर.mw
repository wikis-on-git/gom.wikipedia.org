'''ताराबाई शिरोडकर''' हांचो जल्म 1889 या वर्सा जालो. ताराबाई ही गोंयची नामनेची गायिका. भुरगेपणा सवन तिका गायनाची आवड आशिल्ली. पिरायेच्या सोळाव्या वर्सा तिणें गायनाचार्य वझेबुवा हाचेकडल्यान संगीताचें शिक्षण घेतलें. उपरांत पंडीत भास्करबुवा बखलेकडल्यान एक वर्स तालीम घेतली. 1912 वर्स फुडस्या शिक्षणा खातीर ती पुण्यांत गेली. 1913 वर्सा मुंबय स्थायिक जाल्या उपरांत वेगवेगळ्या संगीत मंडळांत तिचे संगिताचे कार्यक्रम जावंक लागले. पदांतल्या कांय आंगांची परीपूर्तताय करपाखातीर तिणें मरहूम नत्यनखा आग्रेवाले हाचे बुधदिमान खाँ साहेब महंमदखाँ हाचेकडेन शिकपाक सुरवात केली. आनी टप्पा, ठुमरी, गझल, आदी प्रकारांचो अभ्यास केली.
