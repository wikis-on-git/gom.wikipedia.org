खासा एकमुळो परिणाम सादपाखातीर ल्हानशें कथानक, मर्यादीत पात्रां आनी वेंचीक घडणुको हांचे एकजीव निर्मणेचो गध्य साहित्यप्रकार म्हळ्यार कथा. आर्विल्ले कथेच्या मोटव्या आकाराक लागून तिका ‘लुघुकथा’ अशेंय म्हण्टात.

हेर खंयच्याय साहित्य प्रकाराप्रमाण कथा ही संघर्शांतल्यान उबी जाता. हो संघर्श दोन मनशांमदलो, दोन वृत्तींमदलो वा दोन मनांमदलोय आसूं येता. कथेंतल्यान मनीसपणाचो वेघ घेवपाचो कथाकाराचो हेत आसता. पूण तशें करतना कथेंत कथाकार दिश्टी पडचोना ही जतनाय तांका घेवची पडटा. विस्तार लायनासतना थारायिल्लो एकमुळो परिणामसादपाचो आशिल्ल्यान कथेंत जें जें अनिवार्य आसा तितलेंच येवचें पडटा. गरजेभायर वापरिल्लें एकाद्रें उतर लेगीत कथेच्या परिणामाक मारक जावं येता.

सध्याच्या काळांत जंय लोकांक झटपट वाचपाचें साहित्य जाय आसता, थंय कथा हो एके बसकेंत थोड्याच वेळाभितर वाचून सोंपोवपाचो साहित्यप्रकार लोकांमदीं बरोच आवडीचो जाला.कथेचें मूळ काणयेंत आसा. लोकांकाणयो , ग्रीक पुराणां, महाभारतांतल्यो कथा, पुराणांतल्यो काणयो, अरेबियन नाइट्स, बौध्द-जातक कथा ह्यो पूर्विल्ल्या काळासावन लोक भोव आवडीन वाचतात आनी आयकतात. काळांतरान हीच काणी कथेचो नवो रूपकार घेवन फुडें आयली.

आदल्या पोरन्य साहित्यांत आयच्या अर्थान कथा अशी सांपडना, पूण जिची प्रकृती कथेक बरीच लागींची आसा, अशी काणी मात सांपडटा. ऋग्वेद, बृहत्कथासार, कथाकल्पद्रुम, वेताळ पंचविंशती ह्या सारक्या संग्रहांतल्यो काणयो, कथा ह्या साहित्यप्रकाराक ब-योच लागींच्यो आसात.

पयलींच्या काळांत जेन्ना साहित्य बरोवन दवरपाची परंपराच नाशिल्ली, त्या काळांत काणी ही सांगपाची आनी आयकुपाची आसताली. सांगपी जितलो कुशळ, तितली काणी चड फुलताली.उपरांत छापणावळीचो सोद लागून काणी पुस्तकरूपान वाचप्यांमुखार आयली, तेन्ना ‘सांगपी-आयकुपी’ संबंद सोंपून ‘लेखक-वाचक’ हो नवो संबंद तयार जालो. ह्या बदलाक लागून काणी पर्थून पर्थून आयकूंक लोकांक मानवतालें. हाचें कारण म्हळ्यार दरेक सांगपी, विंगडविंगड शैलींत ती सांगतालो. पूण त्योच त्योव काणयो पर्थून पर्थून वाचूंक लोक उबगले. लोकांक नवें वाचूंक दिवपाच्या यत्नांतल्यान नवे प्रयोग जावंक लाहले. १४ व्या शतमानांत चॉसर आनी बोकाचीओ ह्या इटालियन लेखकांनी कल्पनाविलासाचेर आदारून बरयल्ल्यो सुरसकथा म्हळ्यार कथा ह्या साहित्यप्रकाराचे उदरगतींतलो एक मदलो पांवडो, अशें म्हूणं येता.

आदली काणी राजा-राणयेची, देव आनी साधुंची, गंधर्व वा परींची ना जाल्यार जादूची वा विस्मितांची आसताली. पूण सुमार देडशें वर्सांफाटीं कथेन नवें मोडण घेतलें आनी सादारण मनशाच्या जिवितांतल्या सादारण घडणुकांचेर उजवाड घालो. कथेन वास्तवाकडेन पळेनाफुडें ती वाचप्यांक चड मानवपाक लागली आनी तिका लोकांच्या मनांत सुवात मेळ्ळी.

१९ व्या शतमानाचे सुर्वेक युरोप-अमेरिकेंत जेन्ना नेमाळ्यांचो जल्म जालो, तेन्ना ल्हान वा मोटवे बरपावळीची गरज उप्रासली. लोकांची आवड पारखून संपादप्यांनी कथांचो आगरो धरलो.गरज आनी मागणी पळोवन लोखकांनी कथा मोटवी केली. ह्या बदलाची मागणी म्हून नवें तंत्र जल्माक आयलें.

एडगर अलन पो ह्या अमेरिकन लेख कान संवसाराक आर्विल्ली कथा दिली आनी नवें तंत्र शिकयलें. ताच्याच काळांत जर्मनींत हॉफमन, फ्रांसांत बाल्झाक, मेरिन आनी रशियेंत गोगोल,पुश्कन हांणी कथेची बुन्याद घट केली. तांच्याफाटल्यान फ्रांसांत गी द मोपासां, रशियेंत चेकोव्ह आनी अमेरिकेंत ओ. हेन्री हांणी कथा हो प्रकार गिरेस्त केलो.

काळाप्रमाण फुडें कथा बदलत गेली. विज्ञानाचे उदरगतीवांगडा कथेचीय उदरगत जावंक लागली. फ्रॉइडान मनोविज्ञानाच्या मळार केल्ल्या संशोधनाचो लेखकांनी खुबूच लाव घेतलो.कथा विशयाचे विविधतायेप्रमाण वेगवेगळीं रूपां घेवन लोकांमुखार येवंक लागली. देखीक- रहस्यकथा,भंयकथा, विज्ञानकथा, अदभुत कथा आदी.

परकी शेकातळा चिड्डल्या भारतांत कथेची चळवळ विसाव्या शतमानाचे सुर्वेक सावन चालीक लागली, जाल्यार पोर्तुगेजांच्या शेकातळा गोंयांत कथेचे चळवळीक चड कळाव लागलो.ज्या काळांत गध्य कथा हो प्रकार भारतीय साहित्यांत अवतरूंक नाशिल्लो, तेन्ना कृष्णदास शामा हाणें रामायण-महाभारतांतल्यो कथा गध्य कोंकणीतल्यान बरयल्यो. तरीपूण कोंकणीतली पयली आर्विल्ल्या कथा ह्या शतमानाच्या तिस-या दशकांत शणै गोंयबाबान बरयली. उपरांत १९३४ वर्सा ‘वोंवळा’ आनी १९५३ वर्सा ‘भूंयचाफी’ हे कथांझेले उजवाडाक आयले.नेमाळ्यांतल्यानय कथा उजवाडाक येवंक लागल्यो. गोंयचे मुक्ती उपरांत मात कोंकणी कथा सगळ्या आंगांनी फुलूंक लागली. कथालेखकांनी कथेची गिरेस्त बरपावळ करून कोंकणी कथेक भारतीय कथासाहित्याच्या मळार मानाची सुवात मेळोवन दिली.
{| class="wikitable sortable"
|वर्स
|कथा संग्रह
|बरोवपी
|प्रकाशन
|प्रस्तावनेचें नांव
|प्रस्तावना बरोवपी
|-
|1933
|गोमन्तोपनिषद खंड 1
|शणै गोंयबाब
|
|
|
|-
|1935, 1997
|वोंवळां
|सं. जयवंत कुलकर्णी
|कोंकणी साहित्य संघ
|
|
|-
|1936
|भूंयचाफी
|सं. चंद्रकांत केणी
|
|
|
|-
|1964
|धर्तरी आजून जियेतली
|चंद्रकांत केणी
|
|
|
|-
|1971
|गांथन
|दामोदर मावजो
|जाग प्रकाशन
|
|
|-
|1971
|प्रसादफूल
|सं. अ.ना.म्हाबरो
|
|
|
|-
|1973
|आशाढ पावळी
|चंद्रकांत केणी
|जाग प्रकाशन
|अशी कथा...नवी कथा...
|उदय भेंब्रे
|-
|1973
|एकलो एकसुरो
|चंद्रकांत केणी
|
|
|
|-
|1973
|तरतरेची सवंगा
|चंद्रकांत केणी
|सोबीत साहित्य
|वाचप्यांक
|अ ना म्हांबरो
|-
|1973
|ओली सांज
|शीला नायक (कोळंबकार)
|जाग प्रकाशन
|कोंकणीच्या आंगणांतली सोबीत रांगोळी
|डॉ. मनोहरराय सरदेसाय
|-
|1975 
|अळमी
|चंद्रकांत केणी
|
|
|
|-
|1975 
|जागरणां
|दामोदर मावजो
|म्हजें प्रकाशन
|
|
|-
|1976
|दोंगर चंवल्ला
|मीना काकोडकार
|
|
|
|-
|1976
|भिंगर
|गुरूदास बांबोळकार
|
|
|
|-
|1977
|मुठय
|पुंडलीक नायक
|
|
|
|-
|1977
|पिशांतूर
|पुंडलीक नायक
|साहित्य प्र.
|
|
|-
|1997
|कथासंगम
|नागेश सोंदे
|कोंकणी कला सागर प्रा. लि.
|
|
|-
|1978
|कवासो
|जयमाला दणायत
|
|
|
|-
|1978
|स्वतंत्र गोंयांतली कोंकणी कथा
|सं. अ.ना.म्हाबरो
|कोंकणी भाषा मंडळ
|
|
|-
|1978
|कोंकणी कथाष्टक
|सं. रघुनाथ राव
|कोंकणी जनता प्र.
|
|
|-
|1979
|दोंगर चंवल्ला
|मीना काकोडकार
|सोबीत साहित्य प्र.
|
|
|-
|1981
|मन ओडटा वोडना
|डॉ ऑलिव्हीन्य गोमिश
|
|
|
|-
|1981
|गळसरी
|एन शिवदास
|इश्टागत प्र.
|
|
|-
|1981
|अर्दुक
|पुंडलीक नायक
|अपुरबाय प्र.
|
|
|-
|1982
|एक आशिल्लो सोंसो
|दत्ता नायक
|
|
|
|-
|1982
|पसय
|नारायण बोरकार
|
|
|
|-
|1983
|एक आशिल्लो सोंसो
|दत्ता नायक
|शणै प्र.
|
|
|-
|1984
|तुज्या मोगाखातीर
|हेमा नायक
|
|
|
|-
|1984
|कथा दोगां मोनजातिंची आनी हेर कथा
|जे.एल गोयश
|क्रिस्त प्र.
|दोन उतरां
|गो. रा. घैसास
|-
|1985
|पणजी आतां म्हातारी जाल्या
|अ.ना. म्हाबरो
|कुळागर प्र.
|
|
|-
|1985, 2006
|व्हंकल पावणी (सा.अ.पु)
|चंद्रकांत केणी
|कुळागर प्र.
|
|
|-
|1985
|कोंकणी कथासंग्रह
|सं.चंद्रकांत केणी
|साहित्य अकादमी
|
|लक्ष्मणराव सरदेसाय
|-
|1986
|रूद्र
|गजानन जोग
|अपुरबाय प्र.
|
|
|-
|1988
|नबत
|शशांक सिताराम
|अपुरबाय प्र.
|नव्या युगाची नबत
|चंद्रकांत केणी
|-
|1989
|प्रसंग
|विठ्ठल आर्वादयेंकार
|
|
|
|-
|1989
|अर्दूक
|पुंडलीक नायक
|
|
|
|-
|1989
|पलतडचे तारूं
|महाबळेश्वर सैल
|
|
|
|-
|1989
|गर्जन
|जयंती नायक
|राजाई प्र.
|निजाच्यो कोंकणी कथा
|रवीन्द्र केळेकार
|-
|1989, 2001
|रूमडफूल
|दामोदर मावजो
|राजहंस वितरण
|
|
|-
|1990
|घरपुरूस
|शांताराम हेदो
|
|
|
|-
|1990
|सपनफुलां (सा.अ.पु)
|मीना काकोडकार
|कुळागर प्र.
|
|
|-
|1990
|खुटावणी
|अशोक भोंसले
|
|
|
|-
|1990
|सोद
|गजानन जोग
|
|
|
|-
|1991
|ऋणांनुबंध
|श्रीधर फडके
|
|
|
|-
|1991
|तरंगां (सा.अ.पु)
|महाबळेश्वर सैल
|जाग प्र.
|
|पु.ल.देशपांडे
|-
|1991
|अंतरआयामी (सा.अ.पु)
|गोकुळदास प्रभू
|अपुरबाय प्र.
|जंय मनां उलयतात
|उदय भेंब्रे
|-
|1993
|घुस्मट
|रजनी भेंब्रे
|
|
|
|-
|1993
|काजुले
|विजया पै धुंगट
|कुळागर प्र.
|
|
|-
|1993
|चित्रातलें वादळ
|ज्योती कुंकळकार
|अपुरबाय प्र.
|चंवर येत रावचे... परमळ वाडत वचचो
|उदय भेंब्रे
|-
|1993
|मृदगंध
|सुरेखा तोटेकार
|राजहंस वितरण
|
|
|-
|1993
|कथिका
|चंद्रकांत केणी
|
|
|
|-
|1993
|पारजतफुलां
|नरेंद्र कामत
|राजहंस वितरण
|
|रवीन्द्र केळेकार
|-
|1994
|चैत्रांगण
|अच्युत तोटेकार
|
|
|
|-
|1994
|जंय वता थंय
|चंद्रकांत केणी
|चं.के. सत्कार समिति
|
|
|-
|1994
|मेघ मल्हार
|चंद्रकांत केणी
|चं.के सत्कार समितीचे प्र.
|
|
|-
|1994 
|भुंयचाफी
|शीला कोळंबकार
|जाग प्र.
|भुंयचाफीच्या निमतान
|प्रा. एस. एस नाडकर्णी
|-
|1994
|सांवळ्यो
|रामनाथ गावडे
|
|
|
|-
|1994, 2008
|निवलकाणयो
|वसंत सावंत
|सुकृता प्र
|
|मीना काकोडकार
|-
|1995
|सोद
|गजानन जोग
|स्नेह प्र.
|
|
|-
|1995
|चित्तरंगी
|दामोदर मावजो
|जाग प्र.
|
|सुमंत केळेकार
|-
|1996
|कांदळां
|देविदास कदम
|
|
|
|-
|1996
|कथा सरोवर
|डॉ पंढरीनाथ जर्नादन
|अनुराधा लेटर प्रिंट्स
|
|
|-
|1997
|परीघ
|शशांक सिताराम
|अस्मिताय प्रतिष्ठान
|
|कमलाकर म्हाळशी
|-
|1997
|खांवटे
|मधुसुधन जोशी
|मंगल प्र.
|नव्या जाणीवांचो कथाकार
|पुंडलीक नायक
|-
|1998
|उमजणा
|दिपा मुरकुंडे
|
|
|
|-
|1998
|समकालीन कोंकणी लघुकथा
|सं.पुडलीक नायक
|नॅशनल बुक ट्रस्ट
|
|पुंडलीक नायक
|-
|1999
|महारूख
|एन शिवदास
|श्री दत्त पद्मजा प्र.
|समाजमनाचीं स्पंदनां
|महाबळेश्वर सैल
|-
|1999
|उगडास जीण
|उदय शेणवी
|
|
|
|}

[[Category:devanagari]]
