== दुभाषी,डॉ. गणबा नागेश सिनाय: ==
(जल्म : 20 जुलय 1920, नागवें - बारदेस). सुटकेझुजारी.ताणें मेदिकु सिरूर्जियांवाचो अभ्यासक्रम(वैजकी डिप्लोमा)पुराय केल्लो.1946-61 ह्या काळांततो, आझाद गोमंतक दल आनी नॅशनल काँग्रेस गोवा ह्या संघटणांचो वांगडी आशिल्लो आनी राजकीय चळवळींत वांटो घेतालो.1949त डॉ. पुंडलीक गायतोंडे हाचेकडेन ताचो संबंद आयलो.तेन्नासावन तो भूंयगत वावरांनी वांटो घेवंक लागलो.
 
1952त ताणें दिपाजी राणें शताब्दी दिसा तिरंगी बावटो लावपाचो बेत आखिल्लो,जो कानोबा नायक आनी महाबळेश्वर नायक हांणीपुराय केलो. 30 जून 1954 दिसा पोलिसांनी ताका हेर वांगड्या सयत अटक केली.26 जुलय 1954 दिसा ताची सुटका जाली.22 मार्च 1955 दिसा ताका परतून एक फावट अटक जाली.ताणें वट्ट 13 वर्सां बंदखण भोगली.20 वर्सां खातीर ताचे राजकीय हक्क काडून घेतिल्ले.

गोंय स्वतंत्र जातकच ताणें 'प्रथमोपचार' आनी 'होमगार्ड प्रशिक्षण' शिबीर घडोवन हाडलें.तशेंच, म्हापश्यां युवक संघ स्थापन करपांत ताचो मोलादीक वांटो आसा.1970त गोंयच्या जनसंघ फांट्याचें ताणें मुखेलपण केलें.डिसेंबर 1975 ह्या आणिबाणाच्या काळांत ताका आग्वाद बंदखणीत दवरिल्लो.भारत सरकारान ताम्रपत्र दिवन ताचो भोवमान केलो. - कों. वि. सं. मं.


दुर्गा:एक नामनेची शक्तीदेवता. उमा, गौरी, पार्वती, चंडी, चामुंडा, काली, कपालिनी, भवानी, विजया अशीं हे देवीचीं जायतीं नांवां आनी रूपां आसात.

दूर्ग नांवाच्या राक्षसाक मारपी म्हणून दुर्गा.णव वर्सांचे शक्तीदेवीक दुर्गा म्हणचें,
