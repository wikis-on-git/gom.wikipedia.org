'''दाबोळी''' हो एक गॊयांतलें दक्षिण जिल्ह्यांत आशिल्लो ''मुरगांव तालुक्यातल्या १४ गावांतलॊ एक ल्हानसॊ गांव''. ह्या गांवाक कांय जाण दाबॊलीम जाल्यार कांय जाण दाबॊळें म्हणून वळखतात.जुवारी न्हंयॆचे काठार आशिल्लॊ हॊ गांव सॊबीत आनी सुदंर दिसता. हांगा तरेकवार भारतीय संस्कृतायेचे लोक रावतात.वास्कॊ द गामा हें शार हांगाच्यान ५ किलो मी.अंताराचेर आसा.हो गाव चिकली पंचायतीखाला येता.


दाबोळेन एक कोओपरेटीव सोसाईटी, दोन महीला मण्डळ आनी एक राशनेचे दूकान आसा.

दाबोळेंत वेगवेगळे धर्माचे लोक रावतात म्हणून वेगवेगळे सण मनयतात. 

==इतिहास==
दाबोळेंत कांय गुफा आसात.लोक प्राकृतीचेर / सैमाचेर आनी पर्यावरणाचेर निर्भर रावतले.पूर्विल्ल्या काळार दोंगरार आनी दोंगरा मुळांनी रावपी लोक प्राकृतीचेर सरभोंवतणच्या वाराचेर अवलंबून रावताले.आपले पोट भरपाखातीर झाडां पेडां कातरताले आनी जनावरांक मारून उडयताले. त्या खातीर पर्यावरण दुशीत जातालें.
नियोलिथीक काळार लोक सद्बध्दीन चलपी आशिल्ले. आपले जिणेची राखण करपाखातीर ते शेतां रोयताले,पिकां काडटाले आनी जानावरांक पाळटाले.अशे तरेन मनीस पर्यावरणाची राखण करताले.जेवणखाणा संबंदीत वस्तू राखून दवरपाक मनीस ह्याच काळार करताले.
जायते लोक म्हणतात की ह्यो ज्यो गुफा आसात त्यो चिकली ह्या गांवान येतात,पूण भौगालीक रूपान पळयत जाल्यार त्यो दाबोळी ह्या गांवान येतात.

==सुमाराचे क्षेञफळ==
दाबोळी ह्या गांवान पुराय जागो ७ sq.km. जावन आसा.हातुंत ६०% जाग्यार लोकवस्ती आसा,३०%जाग्यार शेतां तर १०% जागो उद्देगीक कमरपटटयान आसा.

==भूगोल विद्याशास्त्र सापेक्ष रेशा==
दाबॊळी हो गांव १५°२२'४६.२४" उत्तर अक्षांश आनी ७३°५०'४०.१५" दक्षिण रेक्षांश मदें आसा.

==जनसांख्यिकी संबंधी==
दाबॊळी ह्या गावाची लॊकसंख्या ६०२७ तातुतलॆ ३१४२ दादलें आसात आनी २८८५ बायलां आसात.भूरग्यांची लॊकसंख्या ६९९ तातूंतले ३६० चले आनी ३३९ आसात. ७९ प्रतिशत लोकांक वाचूंक बरॊवंक यॆता. २१ प्रतिशत लोक केन्नाच शाळेंत वचूंना. लिंगा प्रमाण पळयत जाल्यार दर १००० दादल्या फाटल्यान ९६० बायलो आसात. वेगवेगळ्या जाती धर्माचे लोक ह्या गांवांत रावतात.

==भूंयाचिन्न==
[[File:Dabolim Railway Station.png|thumbnail|right|दाबोळी रेल्वे स्टेशन ]]
दाबोळी गावांन एक रेल्वे स्टेशन आसा.हें दक्षिण पश्चीम रेल्वे हुबळी जंक्शना संबंदीत आसा.दाबोळी जंक्शनाकडेन एक बस स्टँड आसा.

==विमानतळ==
[[File:Dabolim Airport.png|thumbnail|left|दाबोळी विमानतळ]]
दाबोळी ह्या गांवात गोंयचो एकमेव असो विमानतळ आसा. १९५० वर्सा हो विमानतळ बांदिल्लो. हांगासावन जायतीं विमानां भारतांतल्या मुखेल शारांनी आनी भारताच्या भायर वतात.दाबोळी विमानतळा भितर सरपाक दोन वाटो आसात.एक वाटेतल्यान लोकांक वचपाक आनी दुसरे वाटेतल्यान येवपाक.

==धार्मिक स्थळा==
केशव स्मृती शाळे कुशीक 'फातीमा' नांवाचें एक कपेल आसा. दर वर्सा ऑक्टोबर म्हयन्यांत 'अवर लेडी ऑफ फातीमा'चें फेस्त मनयतात.वेगवेगळे धर्म संस्कृतायांचे लोक फेस्ता दिसा येतात.

[[File:Mahadev Devasthan Temple.png|thumbnail|left|महादेव देवस्थान देऊळ]]
दाबोळेंत 'महादेव देवस्थान'नांवाचें देऊळ आसा.लोक म्हणटात कीं हें देऊळ बांदून पस्तीस वर्सा जाली.फाटल्या पांच वर्सा सावन ह्या देवळाची बरी उदरगत जाल्या.दर वसा॔ अठ्ठावीस फेब्रुवारीक हांगाचे लोक 'देवळाचो स्थापना दीस'व्हड आनंदान साजरो करतात.महाशिवराञी,दूर्गा॔ पुजा, नवराञी आनी हनुमान जयंती ह्या सणा दिसा लोक देवळाकडेन एकठांय जातात आनी ते सण मनयतात.ह्या दिसांनी लोक जायत्यो सती॔ आयोजीत करून तातूंत वाटो घेतात. 

[[File:Masjid - e - Noor.png|thumbnail|right|मस्जीद-ए-नूर मशीद]]
'मस्जीद-ए-नूर'नांवाचें मशीद आसा जें मोहिददीन मेमोरियल दीनी ह्या संस्थेन बांदिल्ले. ह्या मशिदींत दिसांक पांच फावटी प्राथना चलता.हांगासर तीन सण व्हडल्या दबाजयान मनयतात.एक म्हळयार 'प्रोफेट मोहम्मदाचो जल्म दिस'.दूसरे म्हळयार ईद-उल-फिञ'(id ul fitr) आनी तिसरे म्हळयार 'ईद-उल-जुहा' चवधा जानेवारीक 'प्रोफेट मोहम्मदाचो जल्म दिस'साजरो करतात.ह्या मशीदींक सोडून आनीक दोन मशीदी आसात.एक सिद्धिक मस्जीद आनी दूसरे मिसबाह मस्जीद.

==भलायकी केंद्र==
[[File:Dabolim Health Centre.png|thumbnail|right|दाबोळी भलायकी केंद्र ]]
महादेव देवस्थान देवळामुखार एक भलायकी केंद्र आसा. तातूंत दर म्हयन्याचे पंदरा तारखेर 'इम्युनाईजेशन पोग्राम' म्हळयार रोगाच्या संसर्गापासून कशे तरेन राखण करचे हाचेर कार्यक्रम जातात.

==मुखेल दवाखाने==
दोळ्याखातीर विशेश दवाखानो म्हळयार "दोतोर परूळेकारांचे आइ साईट हॉस्पिटल".तांतूत मोतीबिंदू शस्त्रवैजकी,दोळ्यांत पड्डो कवंचेचे शस्त्रवैजकी, भोवव्यापक तपासंणी ह्यो सुविधा आसात.हांगासल्ले मुखेल दोतोरांचीं नावां - दोतोर नरेंद्र परूळेकर,दोतोर वी.एन.परूळेकर आनी दोतोर वंदना परूळेकर.
[[File:Dr. Parulekar hospital.jpg|thumbnail|परूळेकारांचे आइ साईट हॉस्पिटल]]

सपना क्लिनीक आनी आनंद क्लिनीक नावांची दोन क्लिनीकां आसात.

== सांस्कृती स्थळा==
[[File:INS Hansa.png|thumbnail|right|आय.एन.एस.हन्सा]]
=== '''आय.एन.एस.हन्सा''' ===
आय.एन.एस.हन्सा ( Indian Naval Air Station) नांवाचें भारतीय सामुद्रिक वायू ठाणे आसा.तामीळनाडू राज्यांतले कोयम्बेतूर शारांतल्या सुलूर नामक गावांन आय.एन.एस.हन्सा नेमून दिल्लें.हें काम ५ सप्टेंबर १९६१ ह्या दिसा जाल्लें. १८ जून १९६४ ह्या दिसा सुलूर गावांन आशिल्लें आय.एन.एस.हन्सा दाबोळे ह्या गावांन  स्थायीक केले.

[[File:NSD.png|thumbnail|right|द्रव्य संघटण,एन. एस. डी.,गॊय]]
=== '''द्रव्य संघटण''' ===
द्रव्य संघटण (Material Organisation) हाका लोक NSD ( Naval Stores Department) सामुद्रिक भांडार विखभाग म्हूण वळखतात.

==खेळा मैदान==
[[File:Dabolim Sports Ground.png|thumbnail|right|दाबोळी खेळा मैदान]]
दाबोळी रेल्वे स्टेशनामुखार भुरग्याचे खेळपाचे मैदान आसा. जानेवारी म्हयन्यांत दर वर्सा हांगासर क्रिकेट खेळाच्यो सर्ती आसतात. ह्या सर्तीक पुराय दाबोळीचे लोक एकठांय जातात.

==बाजार खरेदी सुवात==
दाबोळीन जंक्शन सोङून आनी खंय खरेदी सुवात ना.चङशे लोक खरेदी करपाक जाय जाल्यार वास्को वतात.हांगासर सामान्य भुसारी/वस्तूचीं दुकानां आसात.ताचें नांव आसा मारुती सूपर स्टोअर्स, प्रमीला जनरल स्टोअर्स आनी मानसिंह जनरल स्टोअर्स.

==डाक कार्यालय==
दाबोळेन दोन डाक कार्यालयां आसात. ए.पी.दाबोलीम पोस्ट आँफिस आनी पोस्ट आँफिस दाबोलीम टरमीनल.

==शिक्षणा संबदीत आशिल्ली स्थळा==

* एम.ई.एस.महाविद्यालय (मुरगांव शिक्षण संस्था) 
[[File:MES College.png|thumbnail|center|एम.ई.एस. (मुरगांव शिक्षण संस्था)महाविद्यालय]]
हें एक महाविद्यालय जे दाबोळेंत आसा. श्री. वसंत जोशी हांणी ह्या महाविद्यालयाची स्थापना केल्ली. विद्यान, वाणिज्य, कला आनी वेवसायीक शिक्षण उच्च माध्यमिक विद्यालयान मेळटा. ह्या महाविद्यालयान कला, वेवसायीक, बी.सी.ए आनी बी.बी.ए हातून उच्च पदवी शिक्षण मेळटा. मुरगांव तालुक्यांतले जायते भुरगें ह्या विद्यालयान शिकतात.

* केशव स्मुर्ती हायस स्कूल 
[[File:Keshav Smruti High School.png|thumbnail|center|केशव स्मुर्ती हाई स्कूल ]]
फातीमा कॉलनीन केशव स्मुर्ती हायस स्कूल आसा. हाची स्थापना १९८७ ह्या वर्सा जाली. हातून चले तशेंच चलयो बरोबर शिकतात. ही शाळा CBSE (Central Board of Secondary Education) हाका जोडिल्ले आसा.

* एअरवे पब्लीक स्कूल
[[File:Airway Public School.png|thumbnail|right|एअरवे पब्लीक स्कूल]]
ही शाळा २००२ वर्साँ स्थापन जाल्ली. हातून चडशे भुरगे देशांतर करपी. प्राथमिक आनी उच्च प्राथमिक शिक्षण हांगासर मेळटा. ही शाळा CBSE (Central Board of Secondary Education) हाका जोडिल्ले आसा. ह्या वर्सा २०१४, पयले SSC Board परिक्षेंत बसतले.

* सरकारी शाळा
 
[[File:Government Middle School.png|thumbnail|right|सरकारी शाळा]]
पयली तें सातवीं मेरेन शिक्षण सरकारी शाळेंत मेळटा. हाची स्थापना १९८७ ह्या वर्सा जाली.

दाबोळी गांवांन आनी जायत्यो शाळा आसात जशें कीडझी बालवाडी, डॅान बॅास्को हायस स्कूल आनी नेवल पब्लीक स्कूल. 

* महीला मंडळ
दोन महीला मंडळांची नांवां आसात ध्यास महीला मंडळ आनी साइश्री महीला मंडळ. ध्यास महीला मंडळ हांची स्थापना २७ अप्रेल २०११ ह्या वर्सा जाल्ली आनी साइश्री महीला मंडळ हाची स्थापना २८ अप्रेल २००८ ह्या वर्सा जाल्ली. दर वर्सा ह्या महीला मंडळाची बायलां वेगवेगळ्यो सर्ती आयोजीत करतात.

* मुखेल उद्देग आनी संस्कृती
हांगासल्ले जुवारी न्हंय व्हांवता, ती खुपश्या लोकांचें पोंट चलयतां. कारण हांगा बरें रूचीक सावें नुस्तें मेळटा. हांगां मेळटा तें कंवचा नुस्तें गोयांत खूप फामाद आसा. अशेंच "मेंड्यों" ह्या नांवांचें नुस्तें व्हरपाक लोक गोंयच्या वेगवेगळ्या भांगांतल्यान येताले.हे कंवचा नुस्ते ह्या प्रकारांत येता आनी हें फक्त हांगाच मेळटा.

ख्रिस्तो ब्रागांझा हांच्या नांवान एक पावांची भट्टी आसा. तातूंत पांव,केक,बिसकुत्यो असले पदार्थ मेळटा.
ह्या गांवांन पांडू नावाचो मनीस बोकड्यो पाळपाचो धंदो करता. ताचेकडेन शंबरापरस चड बोकड्यो आसात. बोकड्यांचे मांस विकपाक लागून तो ह्यो बोकड्यो पाळटा तशेंच तो त्यो लोकांक विकता. 

हांगासल्ले चडशे लोक रेंदेराचो वेवसाय करतात. ते माडाची सूर काडटना दिसतात.
हांगाचे चडशे लोक ख्रिश्चन धर्माचे म्हणून ते क्रिस्ती संस्कृती मानतात. खारवी आनी भंडारी समाजाचे लोक ह्या गांवांन चड आसात.
हांगासर कांय लोक भायल्या राज्यांतल्यान येवन स्थायीक जाल्ले आसात आनी लोक एकमेकांकडेन कोंकणी भाशेंन उलयतात.

* फामाद व्यक्तित्वां
1) श्री. एन सन्दिप प :- तियात्रीस्त
2) श्री. गौरेश सावाड्डेकर :- गायक
3) श्री. ख्रिस्तो ब्रागाझां :- तियात्रीस्त
4) श्री. प्रतीक सातारडेकर :- लेखक 
5) श्री. विशाल बोरकर :- 'भजन' गायक
6) श्री. दीलीप प्रभू :- दोतोर

* बैंक
दाबोळेन चार बैंक आसात.
1) एस.बी.आइ - हें बैंक दाबोळे विमानतळाकडेन आसा.
2) विजया बैंक - हें बैंक दाबोळे विमानतळाकडेन आसा.
3) सिंडीकेट बैंक - हें बैंक आइ.एन.एस हन्साकडेन आसा.
4) एच.डी.एफ.सी - हें बैंक आल्टो दाबोळेन आसा.   


 
  
[[Category:!Main category]]

==संदर्भ==


[[Category:!Main category]]	
[[Category:Goemchim Xharam, Ganv ani Zage]]
[[Category:गोयेचीं शहारां, गांव आनी जागे]]



[[Category:devanagari]]
