== Bholaikeche Saibinnik Noven ==
'''Novena to Our Lady of Vailankanni'''
[[File:Vailankanni Church, front view.jpg|thumb|Vailankanni Igorz]]

Eh bhov Povitr Ankvari, bhov Povitr Tritven tuka survek thaun Jezuchi avoi 
zaunk vichun kaddli.  Tuka Dev-Put monis zalo te ghoddiek ani uprant Taka 
nov mhoine tujea kusveant sambhall'lo ten'nam bhoglo to sontos hanv atam nialltam.  
Mhojeam magnneache khotkhotean hanv khorench hi khuxalkai ani ho sontos choddounk 
ani vaddounk sodhtam.


Eh dukhovleleanche Maie, tunvem he khuxalkaecho ugddas kaddtteleank ek kherit
xekai bhasaileai tor tich xekai mhaka heam mhojeam gorzamnim kor.  tuje a Putan 
sanglam; "magat ani tumkam melltelem" tor hacer khoro visvas theven mhaka tuzo 
kan dhi mhonn hanv tuje kodden vinoitam.  Devachi khuxi zalear hanv hea novenant 
magtam te upkar mhaka melloxe kor, nam tor mhaka goroz ti kurpa magun ghe.  


''(hanga tujeo gorzo ugtteo korcheo )''


Eh Devache Maie, he mhoje noman tuka Gabriel boddvean kel'lea nomana sangatim 
manun ghe "Noman kurpen bhorlele".  He mhoje noman tujea voibhovachea mokuttar 
dakttim dakttim motiam zaum mhonn hanv otrektam.  Eh sosteleanche bhuzvonddare, 
Devacho Put monis zallo ten'nam tuka sontos bhoglo teach sontosan hanv magtam 
to upkar mhaka mellun ghe.  Hea pasot hanv soglle mhojeo, tujea onoda khatir 
kel'leo boreo kornneo tuka bhettoitam.  Hanv tuje kodden khotkhotean magtam 
hea khotkhotean tujem kalliz Jezuchea mogan lastalem, mhojim khaltim magnnim 
aikum ghe ani mhoje maglele upkar mhaka melloi.


'''''Amen'''''

==Polleiat==

[[Vailankanni Saibinniche Basilika]]



[[Category:Roman Catholic anchim Magnnim]]
