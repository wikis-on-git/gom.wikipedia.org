मुखेलपणान फुलां आनी वांगडा पानां,कळयो, ताळे आनी केन्नाय फळां घेवन फुलांच्या पात्रांतल्यान केल्ली ओडलायणी मांडावळ. ही मांडावळ करतना  रंगसंगती आनी आकारमान हांचो आकर्शक असो मेळ सादून तातूंतल्यान दोळे न्हिवोवपी अशी आकृती तयार करतात. अशी फुलांची रचणूक भौशीक, तशेंच खाजगी स्नेहसंमेलनांनी तशेंच घरांतल्या कुडींनी एक सजावटीचो
नमुनो म्हणून वापरपाची पद्दत आसा.हे कलेच्यो दोन मुखेल पद्दती आसात:१) तुर्‍याची पद्दत २) जपानी इकेबाना पद्दत

ह्या दोगांयचीय भरसण फुलांचे आर्विल्ले रचणुकेंत जाल्ली दिसता. अस्तंतेकडल्या फुलांचे रचणुकेंत पुराय फुलिल्लीं,टवटवीत फुलां आनी तांची तुर्‍यासारकी रचणूक हांचेर भर दितात जपानी फुलांचे रचणूकेंत कळयो अर्दीं आनी पुराय फुलिल्लीं फुलां तशेंच पानां, खांदयो, फळां हांचो प्रतिकात्मक आकृतीबंध सादप हांचेर भर दितात.जपानी फुलांचे रचणुकेक सुमार १,४०० वर्सांची व्हड परंपरा आसा.देखूनूच हे कलेचेर जपानी प्रभाव दिश्टी पडटा.

फुलांचे रचणुकेचे हे कलेंतफुलांचें पात्र हें मुखेल साधन.चीनांत कांशें आनी चीनी मातयेचीं पुर्विल्लीं फुलांचीं पात्रां खूब लोकप्रिय आशिल्लीं. एकुणिसाव्या शेंकड्याच्या मध्याक जपानांतव्हडीं, चंद्र हांचेसारक्या
