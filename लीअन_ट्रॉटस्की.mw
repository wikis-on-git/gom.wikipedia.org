== लीअन ट्रॉटस्की ==
लीअन ट्रॉटस्की हो येक रशियन क्रांतिकार्या फुडारी. ताचें खरें नांव ब्रानस्टीन. क्रांतिकार्या खातीर संघटणेचे पद्दतीप्रमण धारण केल्ल्या ट्रॉतस्की नांवांन ताणें मुखार नामना जोडली. ह्या नामनेच्या रशियन क्रांतीकाराचो जल्म रशियेंत एका रशियेंत एका सामान्य शेतकामत्याच्या  कुटुंबात जालो. ताचें उच्च शिक्षण कीव्ह विद्यापिठांत जालें. शिक्षण काबार जातकूच ताणें क्रांतिकारक आंदोलनांत वाटो घेतलो. 1889 ते 1902 मेरेनचो काळ ताका बंदखणींत आनी देशाभायर काडचो पडलो. सुरवेक, म्हळ्यार 1903 च्या सुमाराक तो लॅबिनाचो विरोधक आशिल्लो. लॅनिन बोल्शेविक गटाचो मुखेलि आशिल्लो आनी ट्रॉटस्की मेन्शेवीक गटांत आशिल्लो. पूण लॅनिन लंडनाक आशिल्लो तेन्ना ट्रॉटस्कीक आपोवन हाडून ताका इस्क्रा ह्या खबरांपत्राच्या संपादक मंडळाचेर नेमलो. ताणें केल्ल्या लिखाणाक लागून क्रांतिवादी येवजणांत नेट आशिल्लो 1905त सेंट पिटर्सबर्गांत जाल्ले राज्यक्रांतीइचो फुडारी आशिल्ल्यान ताका परत बंदखणींत घालो. बंदखणींत कांय दीस काडले उपरांत तो परत युरोपांतगेलो . ताणें विएन्नाच्यान प्रावदा नांवाचे खबरापत्र सुरु केलें. पयल्या म्हाझुजाच्या तेंपार तो परदेशांतूच रावलो. परदेशी भोंवडेंत ताचे साबार फावटी लॅनिनाकडेन संबंद आयले. ह्या काळांत तांचे भितल्ले मतभेद सोंपले. फेब्रुवारी 1917त रशियेंत परत उठाव जालो. पूण तोय अपेशी थारलो. पयल्या म्हाझुजाक नेट आयिल्लो आसतना लॅनिन रशियेंत आयिल्लो .ह्या झुजीक लागून उपासमारीन त्राशिल्लो आनी जिविताचेर उठिल्ले शेतकामती सैनीक हांचो स्थिती सुदारपाचे नदरेन कांयच करुंक शकनाशिल्लें केरेन्स्कीचें लोकशायी शकनाशिल्लें केरेन्स्कीचें लोकशायी शासन हे परिस्थितीचो फायदो घेवन क्रांतिकारक उठावाचे तयारेक लागिल्लें. जुस्त ह्याच वेळार ट्रॉटस्की रशियेंत आयलो. तो येनाफुडें बॉल्शेविक पक्षांत वचून लॅनिनाचो सहकारी जालो.
