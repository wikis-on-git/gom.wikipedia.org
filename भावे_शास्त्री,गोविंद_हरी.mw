== भावे शास्त्री,गोविंद हरीः(जल्मः२० जुलय १९११,धावें-सत्तरी,मरणः२६ एप्रुल १९७४). ==

सुटकेझुजारी.नॅशनल कॉंग्रेस गोवा हें संघटनेचो तो वांगडी आशिल्लो.१९४८त वाळपय मराठी वाचनालय सुरु करपाचो यत्न केल्ल्यान ताका अटक केलो आनी तीन दीस बंदखणींत दवरलो.पिटर आल्वारीश आनी महादेवशास्त्री जोशी ह्या सिटकेझुजा-यां कडल्यान स्फूत घेवन २६ जानेवारी १९५५ ह्या दिसा तो २५ सत्याग्रहींचो पंगड घेवन धाव्यां गेलो.तेन्ना पुलिसांनी ताका अटक केलो..र्पदेशीक लश्करी न्यायालयामुखार उबो करुन २२ जून १९५५ ह्या दिसा ताका णव वर्सां खर बंदखण,दिसाक १० इश्कूद ह्या र्पमाण दोन वर्सां दंड आनी १५ वर्सांखातीर ताचे राजकीय हक्क काजून घेवपाची ख्यास्त फार्मायली..ताका आल्तिन्यार बंदखणींत दवरील्लो.थंय ताचे खूब हाल करताले.तो सामको शिवराक आशिल्ल्यान ताच्या तोंडांत बळयां गायचें मांस कोंबताले.

६ ऑगस्ट १९५९ दिसा ताची सुटका जाली.सुटके उपरांत तो परतो राष्ट्रीय वावर करुंक लागलो.लोकांची शिक्षणीक उदरगत जावंची देखून ताणें जायतो वावर केला.आंबेडे नगरगांवांत ताणें वेदशास्त्र संवर्धक मंडळ नांवांची संस्था सुरु केली.ताच्या मरणा उपरांत ताच्या उगडासाक धावें-आंबेडेंच्या रस्त्याक ताचें नांव दिसां.१८ जून १९८५ दिसा गोंय सरकारान ताचो मरणोत्तर भोवमान केला.  


[[Category:!Main category]]

[[Category:devanagari]]
