घटक नियोजन अभ्यासक्रमांत खूब गरजेचें. क्रमांचें नियोजन करचे आदीं अभ्याक्रमाचें विभाजन विंगड विंगड घटकांनी करूंक जाय. उपरांत दर एका घटकाचें वेवस्थीत नियोजन करूंक जाय. घटकाचें नियोजन करतना त्या घटकांत ज्या उपघटकांचो आसपाव केला त्या उपघटकांचो उल्लेख करूंक जाय. घटकाचें अध्यापन करपाक कितल्यो तासिका लागतल्यो तेंवूय पासून दाखोवंक जाय. घटक शिकयतना खंयचीं उद्दिश्टां मतींत दवरूंक जाय, तीं उद्दिश्टां नियोजनांत बरोवंक जाय. घटक नियोजनांत सात स्तंभ करूंक जाय.

पयलो स्तंभ – उपघटक क्रमांक

दुसरो स्तंभ – दर एका उपघटकाचे विशय-वस्तूचे म्हत्वपूर्ण मुद्दे

तिसरो स्तंभ – दर एका उपघटक कसलीं परिवर्तनां करतलो ताचो उल्लेख

चवथो स्तंभ – दर एका उपघटकांत शिक्षक कृतीचो उल्लेख

पांचवो स्तंभ – दर एका उपघटकांत शिक्षक कृतीचो उल्लेख

सवो स्तंभ – दर एक उपघटक शिकोवपाक ज्या शिक्षणीक साधनांचो उपेग जातलो      
           तांचो उल्लेख

सातवो स्तंभ – पुराय घटकांचें मुल्यमापन करपाच्यो पद्दती
