
[[File:Indra deva.jpg|thumb|Indra]]
[[File:Indra giving Devasena to Skandha.jpg|thumb|Indra giving Devasena to Skandha]]
== Indra ==


{{VD| इंद्र-1  }}
{{Dhaktem pan}}

…. Page needs to Edited.

Voidik areacho soglleant vhodd devo. Sadaronnoponnan monis indrak ‘devancho raza’manta. Rigovedantlea vott'tt suktantolim1/4 suktam indravixim asat. Yaskan indr utrachi vyutpot'ti oxi kelea:

indr: iram drinnotiti vaI iram dodatiti vaI iram dodhatiti vaI iram daroit iti vaI iram dharoit iti vaI indove droutiti vaI imndovo romot iti vaI (nirukt. 108)

orth: indr bi foddun dhany bhair kaddtta va to on'n dusreak dita va dharonn korta va dhortorek khanchi ghalta va dhortorek dharonn korta. Indr sompanakhatir dhamvt sutt'tta ani somant romta.

Oitreyoponixoda promann (3.13.14) ‘idmodrxom'’ (hem polloilem) hachevelean idondr hem namv ailem. Fuddem tachem namv indr zalem.

Voidik indrournnonant indracho svobhavo ani tachi akriti dhortorevelea manvi virok rongoupasaroki rongoilea. Indrachea bapaichem namv ‘dyu’ oxem asun auychi namvam zaitim asat.Tatuntole ek ‘aditi’ hem asa. Rigovedant indravixim zaitem ul'lekh mellttat. Indr auychea pottant ek hozar mhoine ani zaitim vorsam raulo (4.18.4). To zolmak yetna soimik margan zolmak yeunk na. Tacho zolm' auychea fuddlea bhagantlea zalo (4.18.1-2).Lhanponnasaunoch tanne porakrom' gazoupak survat keli. Aplea svobllar tanne purai somsousaracher vhoddponn gazoilem. Indracho kems, khadd-mixeo ani purai kuddicho rong bhangracho asa. Tachim bhuzam vhodd asat. Don panchvea rongachem ghodde zoddil'lea rothatlean to bhomvta. Ho roth taka ribhuni toyar korun dila. Vojr he tachem khaxelem ayudh. Tem tvoxttean dodhichichea osthinchem kel'lem (5.31.4). Dusrekodden he ayudh ‘aisom'’ mhollear koslea tori dhatuchem kelam,oxem mhollam. Taka char va xombor konxe asat, ani xombor tokam asat (rigoved:84.22.2,4.17.10,8.6.6). Indrak sompan khub auddotta. Sompan ani stotr-montraurovim tachi tank vaddtta. To tis tolleo bhorpa itlo somros pieun pochoita. Tekhatir taka ‘sompa’ oxem vixexonn mell'llam. Tannem xombor boilanchem mams khaun pochoilem, oso ek ul'lekh rigovedant aila (10.27,28,86,6.17).

Indrak vingodd vingodd namvamni vollkhotat. Rakesachi vosti axil'le ‘pur’ (raupachi thannim)tannem foddun uddoile, dekhun taka ‘purbhid’ mhonnttat. Vritrak tannem aplea vojran marlo, dekhun taka ‘vritrohon’ mhonnttat. To bhoktank zhuzant zhuzun zoit melloun ‘mogh’ mhollear voibhou dita,dekhun tak ‘moghoun’ oxem-i mhonnttat. Indrache bailechem namv indranni asa. Ticho ‘xochi’ osoi ul'lekh zata. ‘sita’ namvacha anik ek bail asli (parskor grihyosutr 17.9).

Indrachi purannantoli kotha oxi asa-indran goutom' rixichi bail ohilea hika tichea ghova osouddim bhogli. Rukmagondachea bhesant yeun tachi bail mukunda hichekoddenoi sombond dourolo (gonnex purann 1.36-40). Vixvorup. Vritr ani nomuchi hankam jivexim maril'lean brohmoht'techem patok taka laglem. Indr ten'na komllant lipun raulo. Fuddem hi brohmoht'tea dhortori, rukh, udok ani bail hancheabhitor vantte korun dil'lean brohmohtyechea patkantlean to mukt zalo.Durvas ani brihospoti hancho opman kel'lean to svotachi girestokai vogddaun boslo.Somudromonthonantlean chouda rotnam bhair sorlim. Tatuntolim char haka mell'llim. Uprant tanne doiteak horoun portun ek fautt svorgachem rajy zoddlem (bhagout purann 6.9). Ek fautt indr onguxtthomatr axil'lea valkhily rixik hamslo. Taka lagun tiddkin valkhily rixi dusro indr korpak laglo. Ten'na koxyop rixik modhyost dourun tanne tacho rag xant kelo. (mohabharot adiprv 30). Xoreantin kel'lea yogoneant oxvinikumaracho yogonebhag (hovirbhag) tannem many kelo. Doreka monvontorant konnuy tori indr asta. Tinuy lankancher tachem rajy cholta. Xombor yogone korpi indropod zoddtta, dekhun konnachey xombor yogone zaunche adim to vighn haddtta. Konney khor top kelear aplem indropod vochot mhunn to bhita. Tekhatir opsorank topsveacho topobhong korpakhatir to dhaddtta. Soptorxi he tacher gondhrv-opsora hi tachi girestokai asa.

Bhagoutant gourdhon porvotachea akheaneant krixnnak lagun indrak komiponn ayil'leachem nodrek yeta. Bhartant voixnnou somprodayachi vadd zaunk lagli, ten'na vixnnuk mhotv mell'lle ani indr fattlean poddlo oxem itihas sagonta. Zoinanchea doivt kothant indrak yokxachi suvat dilea.Tirthokaranchem zolmomongol korpi seuk mhunn zoin sahiteant to dixtti poddtta. Boud'dh sahiteant tacho pamvddo khub voilo lekhla. Zatkokothant taka monasozaticho borem magpi, gorib dublleancho adar mhollam. Sombula zatkant, sombulek to kamuk yogoneache pagddentlean soddoita tem dakhoilam.Bhumia adivasik paus ani mollob hancho devo mantat. Taka te ‘mrityudevo’ oxem mhonnttat.

Indrachea osoimik zolmavixim axil'li lokkotha modhyoprodexant sampddotta.

Komlopoti hi komllanchi deuta. Indr tiche borgoddentlean ailo. Indracho cholo mounkumvor ani malleachi choli roibheden hanchem logn laglem. Ten'na mallean kel'lo mottvo mattou moddlo.

Indran to mollabant voir uddoilo. Tem aiz indrodhonuxy zaun amkam dista.

Katoddi, kumbhar ani gondd somazant indrokotha cholta. Indrachi murt koxi aschi tem hemadrint sanglam-

xokroxchoturbhuz: kareo dvibhuza cho totha xochiI podeafkuxovo cho kortouyovo vamodkxinnohstoyo:IIvamom xochiprixtthogotom dvitiyom vojrosomyutom'I vame xochea: kore karea rochea sontanomvzoriII dokxinnom prixtthovinyostom deurazorasy karyet I orth: indrachi murt char bhuzanchi tor xochichi don bhuzanchi korchi. Indrachea davea ani ujvea hatant komoll ani onkux ascho. Indracho dusro davo hat xochiche fattir tenkil'lo ani ujvo hat vojr dhoril'lo ascho. Xochichea ujvea hatant monjri aschi. Ujvo hat indrache fattir ascho.

Indrak zori ‘devancho raza’ mhunn vollkholo, tori-i disoptt'tteam deusponnant va pujent indrak suvat mellna. Xantik pouxttik kormant ek lokpal mhunn taka ahuti melltta. Purvil'lea kallant randukorak tacho bolli mhunn ditale. Tevixinchem ‘indrai sukrom'’ oxem vochon toit'tori-i brahmonnant asa. Indrasombondicheo porbo moharaxttr, gõy va konknni vattharant nat. Bongal rajeant ‘indropuza’ ostitvant asa. Bhadropod xud'dh choturdoxik bongalantleo bailo indrache murtichi puza kortat. Taka chouda follam ani laddu hancho nivedy dakhoitat. Sury buddttokoch indromurtichem visrzon zata. Rott, mekddonel, olddenobrg hea ostontechea vidvanamni indrasombondamn fuddlim motam uktaileant. Tanchea motan indr ho paus divpi devo. Tachem vojr mhollear viz. Vritr hi doiteachea rupant axil'li soimik xokt. Hi xokt udok noxtt korta. Ddo. Ra. Na danddekor haka hem mot many na. To mhonntta- megh, vidyut, dhondhvoni, porzony him utram sorlloponnan ken'nach vapril'lim nat.Tea bodla vritr vojr, porvot sarkea protikatmok utrancho upeg kela. Indra sarkea devachem oxem ospoxtt vornnon voidik riximni kelam hem monak pottna. Indrak pausacho devo manop he soma nhoi.Tachea svobhavant ani kortupant monisodhrmachi, monissvobhavachi samvlli poddlea. Tekhatir indrak manvi vir manop chodd borem distolem. Ddo. Danddekoracho sid'dhant oso:

indr ho zolman devo nhoi. Tannem aple tankir indropod zoddlem. Rigvedant tachea manis svobhavavixim zaite ul'lekh aileat. Dekhik, indrak somros khub auddotta (rigved 2.15.77.38.2); vrixakopichea prosadan indrachem viryourdhon zaup (rigved 10.86); kaim vella taka bhoi disop (rigved 1.32.14); tachekodden eknixtth ravil'lea morutakodden tannem kel'li zhogddim heo gozali indr monis aslo hem sid'dh kortat.

Ary lok jen'na irannantlean soptosindhuk vochunk bhair sorle ten'na tea provasant indran areanchem fuddaroponn kelem. Tachea fuddaroponnakhal sogllim addmellim humpun areancho ho gott soptosindhumeren paulo. Areanchea doivtoxastranchem voidik bhartiyanchea doivtoxastrant rupantor pongtik bosoilo. Tacho ‘devancho raza’ hi podvi divn bhouman kelo. Hakalagun bharti-i voidik xastr indroprodhan zalem. Indrak lagpi protiogi devo purvil'lea iranni lokanchea doivtoxastrant na.



== Polleiat ==

[https://en.wikipedia.org/wiki/Indra Indra]

== Chitr Prodorxonn ==


== Sondorbh ==



[[Category:Konknni]] 

[[en: Indra ]]
