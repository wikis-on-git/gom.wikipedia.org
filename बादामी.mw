 '''बादामी''': बादामी हेंं  भारतांतलें इतिहासीक नामनेचें थळ. कर्नाटक राज्याच्या विजापूर जिल्ह्यांत हें थळ आसा. वस्ती सावन सुमार 5 किमी. अंतराचेर गदग-सोलापूर रेल्वेमार्गार बदामीस्थानक आसा. विजापूरा सावन दक्षिणेक सुमार 117 किमी. अंतराचेर हें स्थळ आसून ताका तिनूय वाटांनी दोंगरांनी व्यापिल्लें आसा. टॉलेमी हाणें ह्या गांवचो उल्लेख बादामोही असो केला. सातव्या आनी आठव्या आसमानांतल्यान शिलालेखांनी ताचो उल्लेख बादावी असो मेळटा. इ. स. 543 च्या संस्कृत शिलालेखांत हाका वातापी अशें नांव मेळ्ळें अशें म्हणटात.ह्या वाठाराभोंवतणीं खडपांच्यो आनी चुनखाडीच्यो खणीं आसात. उत्तरेकडल्या दोंगरारह्या वाठाराभोंवतणीं खडपांच्यो आनी चुनखाडीच्यो खणीं आसात. उत्तरेकडल्या दोंगरार बावनकोट आनी दक्षिणेकडल्या दोंगरार रणमंडळ अशे दोन पोरणे किल्ले आसात. पुर्विल्ल्या
काळांत चालुक्याची राजदानी हांगा आशिल्ली (इ. स. ५५० ते फडें दोनशें वर्सां).लागसल्ल्या दोंगरांत एक शैव, एक जैन आनी दोन वैष्णव अशीं चार लेणीं आसात. हांगा आशिल्ल्या लेण्यांत आनी देवळांत अठरा शिलालेख मेळटात. तांचो काळ सादारण इ. स. सवो ते सोळावो शेंकडो आसा.ह्या काळांत चालुक्यां उपरांत ह्या वाठाराचेर पल्लव, विजयनगरचो राजा, आदिलशाही सुलतान,हैदर अली, निझाम आनी निमाणें १९१८ उपरांत ब्रिटीश सरकाराचो शेक चलयतालो. त्या त्या राजांनी निर्माण केल्लीं जायतीं शिल्पां हांगा पळोवंक मेळटात. ह्या वाठारांत जायतीं व्हड देवळां आसात. तातूंत ‘मलेगित्ति’ म्हळ्यार माळिणीचें देवूळ
