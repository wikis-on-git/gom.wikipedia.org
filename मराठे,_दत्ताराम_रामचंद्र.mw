(जल्म : 11 डिसेंबर 1930, नादोडें-कोडाळ-सत्तरी).

सुटके झुजारी. तो ‘नॅशनल काँग्रेस [[गोंय]]’ संघटनेचो वांगडी आशिल्लो. सुटके चळवळीच्या काळांत तो बसका घेवप, सुटके झुजांऱ्यांमदीं गुप्त आनी म्हत्वाच्यो खबऱ्यो पावोवप, पत्रकां वांटप, तिरंगी बावटे लावप, संघटनेखातीर वांगडी जमोवप असलीं कामां तो करतालो. काणकुम्बी हांगा आशिल्ले संघटनेचे कचेरेंत तो चोरयां काम करतालो. 1955त पुलिसांनी ताका धरलो आनी फाव तो पुरावो मेळूंक नाशिल्ल्यान शिटकावणी दिवन ताका सोडलो. 26 जून 1956 ह्या दिसा ताका परतून धरलो आनी ताचेकडेन आशिल्लो तिरंगी बावटो, ‘केसरी’ खबरांपत्र आनी पुस्तकां जप्त केलीं. ताका प्रादेशिक लश्करी न्यायालयामुखार उबो करून तीन वर्सां बंदखण, म्हयन्याक 50रु. ह्याप्रमाण 6 म्हयने दंड वा 45 दीस बंदखण ही ख्यास्त फर्मायली. 23 सप्टेंबर 1973 ह्या दिसा भारत सरकारान ताम्रपत्र दिवन ताचो भोवमान केलो.




[[Category:devanagari]]
