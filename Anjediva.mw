
{{VD|आंजेदीव   }}

{{Dhaktem pan}}

[[File:Forte de Anjediva.gif|thumb|Anjediva fort]]
[[File:Anjediva isle map.jpg|thumb|Map of the Isle of Anjediva]]

Anjedivo:

karvarchea noirity dikek 8 kimi. Ontracher kornattok rajeantolo ek zuvom. Okxanx 14° 45' 30" ut'tor ani rekhanx 76° 06' 45" udent.Anjedivo namv koxem poddlem hachevixim char motam asatH 1. ‘ anjedivo ’ hem namv odyoudip (ody=purvil'lem, vdip=zuvom) mhollear purvil'lo zuvom hea xobdavelean poddlam. Purvil'lo zumvo mhonnpachem karonn mhollear to zumvo porxuram' koknnak pauche adim saun ostitvant axil'lo. 2. ‘ anjedip ’ mhollear panch zumve hea utravelean ailam. 3. ‘ anjedivo ’ hem utor ‘ojyoudip ’ mhollear ‘ tupacho zumvo ’ hea utravelean ailam. Taka ‘ tupacho zumvo ’ oxem mhonnpachem karonn mhollear porxuraman ekdam ghoddeacho yogone-yag kel'lo ten'na taka tupachi purounn hea zumveavelean zal'li. 4. Tem namv ‘ ojyoudip ’ mhollear ‘ ozadevicho zumvo ’ hache velean poddlem. Oza devichem devull orob lokamni noxtt kortokoch oza devi onkola hanga geli mhonnun ‘ ojyoudip ’ oxem namv poddlem.

Ut'tor-dokxinn lambai 1 moil ani udent-ostont lambai 1/6 moil itli asa. Hea zumveache noirity ani ostonte koddle vatthar khoddboddit ani fatranche axil'lean sogllea torechea golbotank ani tarvank dhokeacho zaun asa. Udentechea modheak sumar 20 futt kholayeche khaddyent 1,000 ttonam'merenochim golbotam nangrun douropak mellttat. Dokxinnenk ani ostontek zaupi prochondd vadllovarea vellar tarvank he khaddyecho alaxiro melltta. Anjedivo zumveasaun mukhel bhumyprodexak zoddpi udkamarg sogllea zohazank vochpak surkxit asa. Ho udkamarg sumar 42 futt khol asun tatunt khoddpam ani zolantorit prostor (ropop) sampddonat. Zumveabhomvotonnochi udkachi kholai sumar 75 futt asa. Portugezamni gõy kabiz korche adim tanchim zohazam bandop, tim sarkim korop hanchem tthikann anjedivo zumvear axil'lem. 1510 vorsa portugezamni gõy tabeant ghetkoch onzoudip zumveak vhoddlexem mhotv dilem na.

Hea zumveacher chodd korun vojrache ani paxannache fator sampddottat.Hea zumveacho ostontekoddolo doreavottenocho bhag poddong ani fatrancho asa. Punn udentekoddlea zomnichea bhagant koko-pamchim zhaddam techpromann ambeachim, ponnsachim, anterachim, sontrachim,limbachim zhaddam, kil'leanche moddke ovxex ani durig, kaim dhovim ghoram ani unch unch bhil'lomaddachea zhaddam'modim axil'leo don sobit igrji haka lagun hea zumveacho dekhavo khub sundor ani oddlainno dista.

Anjedivo zumveache udentek lokousti asa. Koko-pamchim ranam roun ani nustemaricho veusai korun hangache lok apli jinn choloitat. Vhodda promannant nustem dhorun sukoitat ani herakodden dhaddttat. Hea zumvear tandull pikna, mhunn herakoddlean haddcho poddtta. Udka-purounn don tolleam vorvim zata. Sumar 30 futt chouros axil'lem ek tollem zumveache modim asa. Tachem udok bholaikek opaikarok axil'lean pivpak vaprinat. Hea tolleache ostontek 200 yardd ontracher ek soimik vojhro vorsobhor vhamvot asta. Tea vojhreachem udok pivpak vaprotat.

Vasko-do-gama, 1498 vorsa 170 monxamvangodda hea zumvear ayil'lo ani 15 dis tacho thoim mukkam' axil'lo. 1505 vorsa portugalocho poilo vhaisoroi dam framsixku do almoid hannem 1500 monis hea zumveacher kil'lo badunk dhaddil'le. So mhoineambhitor ho kil'lo bandun zalo ani magir taka ‘ sam sebaxtiamv ’ hem namv dilem.

Portugez sorkaran vhisrey kandi do alvhor hachea om'mlant 1682 vorsa anjedivo zumvear ek kil'lo bandlo. To kil'lo bhartantlea her portugez kil'leam itloch sundor axil'lo.Teach vorsa sombhaji portugezankodden zhogddolo ani tannem to kil'lo gheupacho yotn kelo. Punn zuloi mhoineant, vadllacho mosom' zamvche adim gõy sorkaran tanche rakhnnekhatir soiny dhaddlem ani morattheancho yotn follak yeunk dilona. 1720 vorsa hemiltton hannem boroil'lem- “ anjedivo ho portugezancho zumvo bhottkollosaun don moilancher asun to portugezamni veusthit tottbondi korun douril'lo karonn to kil'lo moskotoche orob ani xivajiche morattha lok ken'nai kabiz korit hi dhasti tankam axil'li.” 1758 vorsa, french obheasok anketik dyu peram hannem-i oxem boroilam-“ anjedivo zumvo portugezanchea tabeant axil'lo ani to tottbondit axil'lo. Thoim toyar kel'le suti pamymoje borea pamvddeache ani sovai mhunn bhartobhor namvajil'le. ” gõy ani diuchea guneavokarank soktomozurichi kheast divn hea zumvear dhaddttale. Tankam bondkhonnint sut kantpak ani pamymoje vinnpak sangtale. 19 ddisembor 1961 chea gõy muktiadim nouhembor,1961 to anjedivo zumvear bharti-i nousena ani portugez nousena hancheamozogotim khor zhuz zal'lem.

== Polleiat ==

[https://en.wikipedia.org/wiki/Fort_Anjediva Fort_Anjediva]
[https://en.wikipedia.org/wiki/Anjadip_Island Anjadip_Island]

== Chitr Prodorxonn ==

== Sondorbh ==

[[Category:!Main category - Konknni]]

[[Category: Itihas / History]]
[[Category:Konkani]]
[[en:      ]]
