== Marku Pormannem Jezu Kristachem Xubhvortoman ==
'''Gospel of Mark'''

[[File:Andrea Mantegna 087.jpg|thumb|Mantegna's St. Mark]]
[[File:Synoptic problem two source colored.png|thumb|The two-source hypothesis: Most scholars agree that Mark was the first of the gospels to be composed, and that the authors of Matthew and Luke used it plus a second document called the Q source when composing their own gospels]]
[[File:MarkEvangelist.jpg|thumb|Mark the Evangelist, 16th-century Russian icon]]
[[File:Archaic mark session.jpg|thumb|Archaic mark session]]


==== Marku Pormannem Jezu Kristachem Xubhvortoman ====

Dusrem Xubhvortoman Markun boroilem. Novea Korarant taka khub pavtti “Juanv Marku” mhonnttat.  Taka ani tache avoik purvile Povitr-Sobhent vhodd man also.  Jerusaleant tanchem ghor aslem ani thoichim kristanv bhavbhoinn aplea zomatink tea ghorant ektthai zatalim.  Paulun ani Barnabasan Siprus zunvear dhormporgottnnechi bhonvddi keli tedna,  Marku tanchea bhaga also.  Romak astana, 60vea vorsa, Kristanv zal’lea lokak Markun Grik bhaxen aplem Xubhvortoman boroilem.  Poilim thaun Kristi lokan manun ghetlam tea pormannem,  Pedruchi xikounn boroun dovor mhonn Romkaramnim Marku koddem maglolem.

Markucho hetu mhollear Jezu amcho Soddvonnar ani Devacho Put mhonn dakhounk.  Hea karonna pasot Marku Jezuchea provochona poros Tachea ochorianchi odik khobor korta.  Punn thoddeo ghoddnnio dita teo itle bariksannin dita, ki teo tannem khaxa polleleo-xeo distat.   Tachi bhas sarki sompi, punn sobit ani khotkhotit.

Tacho mukhel vixoi mhollear khursar marlolo Soddvonnar.  Eke vatten, Jezu Devacho Put mhonn khud Bap, devchar ani mon’xam porian Take govai ditat; ani Jezu Apunnuch vismitam korum. Devchar kaddun, Apnnak patkam bhogsunchi podvi asa mhonn dakhoun, adi, hem sot ruzu korta.  Punn, dusre vatten, Judev lok Jezu Devacho Put mhonn sompeponnim manun ghena,  Judevanche odhikari Tache dusman zatat,  Tache xis legun Taka somzonant; Tacher virodh itlo choddta ki Taka nanch Korunk chodd-chodd lojechi ani vollvolleanchi xikxa taka Romi sorkara koddchi magun ghetat : taka khursar martat. 

Hem sogllem Devache guddart ievzonne pormannem ghoddlem ani Devanuch Jezuk punorjivont korun Apnnem nemlolea Krist-Soddvonnarak vhoddlem zoit dilem mhonn Marku aplea Xuubhvortomanant sangta.

Hea Xubhvortomanachi manddavoll oxi asa  :

Xubhvortomanachi survat  :  1 ; 1-13
Galileiant Jezucho bhovxik vavr  :  1 : 14-9:50
Galileiant thaun Jerusaleak :  10 : 1-52
Jezuchem nimannem satollem  : 11: 1-15:47
Jezuchem punorjivontponn  :  16 : 1-8
Jezuchim dorxonam anis org-proves  : 16 : 9-20

==Polleiat==

[http://www.archgoadaman.org/bible/14/Mk./1 Marku Pormannem Jezu Kristachem Xubhvortoman ]

[https://en.wikipedia.org/wiki/Gospel_of_Mark Gospel_of_Mark]

[http://www.archgoadaman.org/bible/14 Devachem Utor - Povitr Pustok ]

[https://en.wikipedia.org/wiki/Books_of_the_Bible Books_of_the_Bible]

[https://en.wikipedia.org/wiki/Bible Bible]


[[Category:Novea  Korarachim Pustokam (New Testament Books)]]

[[Category:Devachem Utor]]
