'''Mimosa Pudica  '''

[[File:Mimosa Pudica.gif|thumb|Lojechem Zhadd / Mimosa Pudica]]
[[File:Mimosa pudica - Kerala 1.jpg|thumb|Touch-me-not (Mimosa pudica) in Kerala, India.]]



Hem zhadd amchea ganvamni zata pun amkam tachi vollokh na, tem roddench lojeta ani hatuch nhoi bott porian laglear aplim panam rokddinch bond korta.  Dekhun taka sadeponnim lojechem zhadd mhollear  ‘Mimosa Pudica’  mhonntat.  Hindi bhaxen taka  ‘Lajalu’ mhonnn vollkhotat. Zhaddak kantte ani tankam pink rongachim sobit fulam zatat.  Tachim lhan panam asat, tankam laglearuch tim rokddinch bond zatat. Toslim zhaddam zaitea desamni asat, kaim lok tem holkem ton koxem lektat pun tem kitlem faideachim ani vokdhi  gunnan bhorlolem asa.  Konnakui bhairam zatat toslea piddevontak ditat, toxench dysentery ani piles asat tankam ditat.  

Tachim panam il’lem udok ghalun vanttun tacho ros kaddun ghayak lailear ghay rokddoch pekta.  Hem sadem vokhod amcho adlo lok kortalo ani ilaz ghetalo, atam-I durboll lok dongri vattarant ravtolo lok hench vaportat. 

Piles vo bhairamni rogot poddta tea mon’xak lojechea zhaddachem vokhod borem mhonntat.  Panam vanttun lep korun lavunk zai.  ‘Ulcer’ asloleakui tachem vokhod boreak poddta mhonn obheas kel’leamni sanglam.

Hea zhaddak goddea mutak ilaz dipacho gunn asa mhonn gomlam. Tachim panam sukovn vo tachea pallancho pitto korun ghetlear rogtantli sakor denvoita mhonn sangtat.  Toxench figdachem zata tedna  ilaz diunk upkarta mhonn kel’lea obheasan gomlam.

Zhadd sadem dista pun kitlem mhotvachem ani vokdhi gunnachem tem ami lokxant dovorchem ani goroz tedna tacho vapor korcho. E.v. Miranda

==Polleiat ==
[https://en.wikipedia.org/wiki/Mimosa_pudica Mimosa_pudica]

{{VD|    }}

[[Category:Konknni]]
[[Category:Vokhod]]
[[Category:Fullam]]

[[en: Mimosa pudica ]]
