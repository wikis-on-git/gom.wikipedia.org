{{VD|कलसकारांक पावलुचें पत्र}}
[[File:Harleianus 5557 (first page of Colossians).jpg|thumb|The first page of Colossians in Minuscule gives its title as προς κολοσσαεις, "to the Colossians")]]
== Koloskarank Pauluchem Potr ==
'''Epistle to the Colossians'''



==== Koloskarank Pauluchem Potr ====

53vea vorsa thaun tem 56vea vorsa porian Paulu Efezant astana, tachea xisamnim xubhvortomanacho nirop tea prantantlea bhitorlea ganvamnim vhelo. Hea xisam modem Epafras also; tannem Kolos, Laodiseia ani Hierapolis nogramnim Xubhvortoman porgottlem.

Aplea xisachea vavrak lagun, Paulun hurba dakhoili. Thoddim vorsam uprant, Romi somraza mukhar tachi nit zaunchi asli tedna, bondkhonnint astana, Epafrasa udexim Kolos nograntlea Kristanvanchi khobor Pauluk mell’lli. Zori Epafrasan dil’li khobor chodd-korun bori asli, tori he Koloskaranche tornne povitr-sobhent gombhir prosn asat mhonn Pauluk distalem. Thoim choltolea khotteponnak fuddo korunk, tannem spoxtt utramnim Jezu Krista amchea Soddvonnara vixim ani Tache Guddart Kuddi vixim, mhonnge Povitr-Sobhe vixim, nitt xikovnn dili; ani, hi xikovnn monant dhorun, Kristi apovnneak sobta toslem jivit jieunk tannem thodde nem’ dile.

Teach borabor khottea xikovnnancher tannem khor nixed marlo. Jezu Kristachea devponna vixim niz ani sarki somzonni dilea dekhun, hea Potrache poile don ovesvor ekdom mhotvache.

Koloskarank boroil’lem Potr Efezkarank boril’lea Potra bhaxen dista. Hea Potrant asat tim khub utram ani vakiam Efezkarank boroil’lea Potrant-ui melltat. Him Potram teach kallar boroil’lim, ani Judevan ani videxiam modem Kristanv zal;leank tim toiar kel’lim. Dekhun, him donui Potram borabor vachunk zai.

==== Hea Potrachi manddavoll oxi : ====

Prostavna : 1 : 1-8

Kristachem jivit ani vavr : 1: 9-2: 19

Krista sovem novem jivit : 2 : 20-4:6

Sompadnni : 4 : 7-18

 


==Polleiat==
[http://www.archgoadaman.org/bible/14/Kol/1 Koloskarank Pauluchem Potr]

[https://en.wikipedia.org/wiki/Epistle_to_the_Colossians Epistle_to_the_Colossians]

[http://www.archgoadaman.org/bible/14 Devachem Utor - Povitr Pustok ]

[https://en.wikipedia.org/wiki/Books_of_the_Bible Books_of_the_Bible]

[https://en.wikipedia.org/wiki/Bible Bible]


==Sandarbh==
<references/>

<ref>
http://www.usccb.org/bible/books-of-the-bible/index.cfm
</ref>
<ref>
http://www.archgoadaman.org/bible/14
</ref>

[[Category:Konknni]]
[[Category:Novea Korarachim Pustokam (New Testament Books)]]
[[Category:Devachem Utor]]
