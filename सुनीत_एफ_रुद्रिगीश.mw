'''रुद्रिगीश, सुनीत एफ्'''. : (जल्म : 19 सप्टेंबर 1933,मुंबय).
एक भारतीय लश्कर प्रमुख. ताच्या बापायचें नांव फ्रांसिस्क आनी आवयचें नांव आयडा. ताणें एम्. एस्सी. मेरेन शिक्षण घेतलें. हाचेभायर डिफेन्स सर्वीस ऑफ स्टाफ कॉलेज, वेलींगटन आनी रॉयल कॉलेज ऑफ डिफेन्स स्टडीज, इंग्लडं हांगा ताणें लश्कराचें शिक्षण घेतलें. 1949 वर्सा तो भारतीय सैन्याच्या कक्षांत काम करूंक लागलो. 1952 वर्साच्यान तो तोफखान्याचो अधिकारी जालो. 1970-71 ह्या वर्सा ताका जनरल स्टाफ ऑफिसर ग्रेड – 1 हें जद मेळेळें. 1971-75 ह्या काळांत ताची माऊंटन ब्रिगेडची कमांडर (गिर्यारोहक) म्हूण नेमणूक जाली. हे मोहिमेंतली ताची कामगिरी पळोवन रॉयल कॉलेज ऑफ डिफेन्स स्टडीज (U.k) हांगा आर्मीचो प्रशिक्षक म्हूण नेमणूक जाली. थंयच्यान आयले उपरांत तो डिफेन्स सर्व्हीस स्टाफ कॉलेज, वेंलिंगटन हांगा मुखेल मार्गदर्शक जालो, हाचेभायर 1983-85 ह्या काळांत डायरेक्टर जनरल मिलिटरी ट्रेनिंग (आर्मी हेडक्वार्टर्स), 1985त जन्मु आनी काश्मीरचो आर्मी कमांडर,1986 वर्सा आर्मीचो उपमुखेली तशेंच 1990 वर्सा चीफ ऑफ आर्मी स्टाफ (लश्कराचो मुखेली) अशीं वेगवेगळीं पदां भुशयली. तशेंच तीन फावट वेगवेगळ्या भारतीय झुजांनी वांटो घेतलो.

1988 वर्सा ताका परम विशिश्ट सेवा मॅडल आनी उपरांत विशिश्ट सेवा मॅडल फाव जालें.
निवृत्त जाल्या उपरांत तो सद्या गोंयांत स्थायीक जाला. तो [[गोंय]] विद्यापीठ, इंटरनॅशनल सेंटर, माजी लश्कर अधिकारी संघटना आनी हेर सामाजीक, संस्कृतीक संस्थाच्या कारभारांत सक्रीय आसा.

-कों. वि. सं. मं.<ref>https://wikisource.org/wiki/Index:Konkani_Vishwakosh_-_Volume_4_Released.pdf</ref>

=='''संदर्भ'''==
<references/>



[[Category:devanagari]]
