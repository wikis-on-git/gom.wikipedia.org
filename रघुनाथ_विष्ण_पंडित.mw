रघुनाथ विष्ण पंडित हांचो जल्म 6 एप्रिल 1917 ह्य दिसा रायबंदरा जालो. तांचो मूळ गांव पाळेंस शिरदोण. तांचों मळावें शिक्षण पाळें-शिरदाणां जालें तर माध्यमीक शिक्षण वास्को आनी न्य इंगलीश हायस्कूल पुण्याक जालें. फुडलें बी. ए. मेरेनचें शिक्षण पुणों विधापिठांतल्यान जालें. सुषमा पंडित ही तांची घरकान्न डॉ. र.वि पंडित हे एक बरे छायाचि कार, ताणी काडिल्ली छायाचित्रकार, ताणी काडिल्ली छायाचित्रां भारत ज्यांती, हिंदप्रजा, फोरम आनी हेर भारती वत्त पत्रांतल्यान प्रदर्शित जाल्यांत. इतलेच न्हय तर कॉडेर, ट्रॉपिकल, फोटोग्राफी, इलस्ट्रेटेड़ विकलीँ, आनी हेर नामनेच्या विंगड शेकडयांनी नियतकालिकांनी आखिल्या सर्तीत तांका डजनभर तरी पयली इनामां आसत. महात्मा गांधीजींची ताणीं काडिल्लीं चित्रा भारतभर पुस्तकांतल्यान उवाडाक आयल्यांत. 1949 वर्सा ताणी काडिल्ल्या गांधीजींच्या चित्राक तांका भांगरापद पसून मेळां. 1945 वर्सात ताणी काडिल्या महात्मा गांधीजींच्या चित्राची पोस्टाच्या एका तिकिटाचेर छापपाखातिर निवड लेगीत जाली. र. वि. पंडितांक लेख,काण्यो बरोवपांत, कविता रंचपांत, जितली गोडी आसा तितलिंच हेर लोकगिताय पुंजावपाची आवड आसा.तांचे जे लोकसाहित्याचेर स्वतंत्र लेखन प्रसिद्द जालां ताकाय आयज खूब्ब मोल आयलां  कोल्हापूर, बेळगाव, रत्नागिरी आनी गोंयच्या मराठी लोकगितांच्या तांच्या संग्रहाक महाराष्द्र संस्कती मंडळाचें अनुदान फावा जाला. 1963 उसावन तांची ल्हान-व्हड, इंग्लिश, कोकणी आनी मराठी मेळून चाळीस पुस्तकां उजवडाक आयिल्ली आसात, सुमार पस्तिस आंतरराष्ट्रिय आनी भारतीय कविता संग्हांत तांच्यो कविता वाचुंक मेळटात. तेलगू, तामील, मळयालम,ज जर्मन, पुर्तूगेज, कोरयिन, इटालियन, रशियन, पंजाबी, आसामी, उडिया, कानडी, गुजराटी, बंगाली भाशांतल्यान तांच्या शेंकड्यांनी कवितांचे अणकार प्रसिद्द जाल्यात. 1967 वर्सा फिलीपीन देशाच्या तीन जागतिक संस्थाकडच्यान अंतर राष्ट्रीय पुरस्कार फावो जाला.
