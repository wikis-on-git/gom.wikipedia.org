अर्देशिर इराणी हाच्या इंपीरिअल फिल्म कंपनीची ‘आलमआरा' हो पयली हिंदी बोलपट १४ मार्च १९३१ दिसा मुंबयच्या ‘हरिश्चंद्र' हो दुसरो हिंदी बोलपट आनी कलकत्त्याच्या मादन थिएटर्सचो 'शिरोन फरहाद' हो तिसरो बोलपट. १९३५ मेरेन, अस्तंत भारतांत इंपीरिअल फिल्म कंपनी, प्रभात फिल्म कंपनी, रणजित मुकिहटोन, सागर वाडिया मुव्हिटोन, सरस्वती सिनेटोन आनी कोल्हापूर सिनेटोन ह्या संस्थांनी चित्रपटनिर्मिती केली. तातूंत कलकत्यांत ‘मादन थिएटर्स लि.' त्या काळांत रणजीतचो ‘देवी देवयानी' (१९३१), प्रभातचो 'अयोध्या का राजा' (१९३२) तशेंच ‘अमृतमंथन' (१९३४), सरस्वतीचो ‘श्यामसुंदर (१९३५), न्यू थिएटर्सचो 'मीरा' (१९३३) आनी ‘देवदास' (१९३५), इंपीरिअलचो ‘टेंपल बेल्स' (१९३३) ह्या चित्रपटांनी उपाट यश मेळयल्लें. दिग्दर्शक देवकी बोस हाणे 'चंडीदास' ह्या चित्रपटांत पाश्र्वसंगीताचे म्हत्व पयलीं सिध्द केलें. नादियाची मुखेल भूमिका आशिल्ले वाडिया मुहिटोनचे मारामारी आनी चित्तथराक प्रसंग आशिल्ले बोलपट त्या काळांत लोकांक खूब आवडटाले. पयलो भारतीय रंगीत बोलपट 'किसानकन्या' (१९३७) अर्देशिर इराणी हाच्या इंपीरियल फिल्म निर्माण केली. 

१९३६ ते १९४२ ह्या स वसाँच्या काळांत चित्रपट सृश्टीची सर्वांगीण उदरगत घडून आयली. ह्या काळांत जायते बरे चित्रपट तयार जाले. देखीकः १. प्रभात फिल्म कंपनी लि., पुणेः 'अमरज्योती' (१९३६), 'संत तुकाराम' (१९३६), ‘गोपालकृष्ण' (१९३८), ‘आदमी' (१९३९), 'पडोसी' (१९४१); २. न्यू थिएटर्स लि., कलकत्ताः ‘विद्यापती' (१९३७), ‘प्रेसिडेंट' (१९३७), (१९३७), ‘अधिकार (१९३८), ‘डॉक्टर (१९४१), ‘लगन’ (१९४१), 'सौगंध' (१९४२); ३. 'बाँबे टॉकीज लि., मुंबयः ‘अछूत कन्या' (१९३६), 'कंगन' (१९३९), 'पुनर्मीलन' (१९४०), ‘बंधन' (१९४०); ४. रणजित मुव्हिटोन, मुंबयः 'अछूत' (१९४०);
