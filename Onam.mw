{{VD|ओणम्}}

{{Dhaktem pan}}
…. Page needs to be Edited.

[[File:Thiruvonapulari.JPG|thumb|On the day of Onam, Thiruvonapulari]]
[[File:Onam Sadya.jpg|thumb|Onam Sadya, Onam is the harvest festival of Kerala, India. This is a special feast lunch on that day served on banana leaf traditionally. There will be usually rice and more than 10 side dishes and a sweet at the end.]]

[[File:Thiruvathira Kali During Onam.jpg|right|thumb|250x250px|
Thiruvathira Kali during Onam in [[Kerala]]
]]

Keroll rajeantoli mhotvachi porob. Novea molealom' vorsacho arombh ‘onnom'’ che porben zata. Pausallo somplea uprant yeupi xorod ritunt, molealom' vorsachea chingom' mhoineant hi porob yeta. Axvin xudhd protipodek saun mhollear host nokxotrasaun hi porob suru zata ani xrounn nokxotr lagsor dha dis cholta. Xrounn nokxotrak kerllant ‘onnom'’ mhonnttat.

Kerlli bhous hi porob zati patichi bondhnam ballginasotona monoita. Xet pikaull ghorant ayil'lean zal'li umed hem hea porbefattolem ek karonn aslem, tori-i he porbechem mull bolli razache dontkothent sampddotta. Hi kotha oxi asa: osurancho raza bolli hannem aplea kortutvan ani yogbollar purai dhortorer xek gazoilo. Tache razouttint zonta khoxyen jietali. Sogllea sukh somadhanachea gozalimni tachem rajyoporipurnn aslem. Taka lagun svotachea topobollacher bolli deulok jikhot,oso bhom-i devank dislo. Devank dislo. Devamni bhogvan vixnnuk horailo. Vixnnun ‘vamon ovtar’ ghetlo. Bollichea dani ani udar svobhavacho faido gheupachea hetan vamon ovtarantolo vixnnu tager bhikxa magpak gelo. Vamnan bollikodden tin paulam zomin magli.Bollin ott manun ghetkoch vamnan aplem akantachem mull rup ghetlem. Tachea don paulam zomin bollin ott manun ghetkoch vamnan aplem akantachem mull rup ghetlem.Tachea don paulam zomin magpak gelo. Vamnan bollikodden tin paulam zomin magli. Bollin ott manun ghetkoch vamnan aplem akantachem mull rupghetolem. Tachea don paulamni dhortoresoit purai somvsar bhorun gelo. Vamnan ‘tisrem paul khoim dourum?’ oxem vicharotokoch bollin aplem mostok tachefuddem bagoilem. Vamnan tisrem paul bollichea mostokar dourun taka patallant dhaddun dilo.

Kerllant hi dontkotha matxi bodlota. Hanga bolli, ‘mohabolli’ zata. Hi kotha draviddi bhousache nodrentlean lokam'modim ghollil'lean aplo raza fottoula oxem tankam disna. Mohabolli raza danxur, dil'lem utor pallpi, jivak divpi oxi adrachi bhauna kerllant tachevixim asa.Aplo raza mohaporakromi axil'lean taka horoupak devak yeuchem poddlem oxem-i tankam dista. Ary ani oxa don somskritayentlea zhozant onary (draviddi lok) horle tori tancho raza danxur porakromi mhunn mhan, oxem kerllantlea lokank dista. He dontkothek kerllant anik ek rup melltta, tem oxem- patallant vochchepoilim, apleak vorsantlean ek fautt projek bhettunk mellchem, oxem vixnnukodden mohabolli magta. Vamon ovtarantolo vixnnu teavellar ‘tothastu’ mhonntta. Mohabolli raza vorsantlean ukfautt lokanche bhettek yeta. Tea disak ‘bhiru onnom'’ mhonnttat. Onnom' porbecho arombh heach disa zata.

He porbek yeukar divonk kerllant vhodd toyari cholta. Ghoram-daram nivll korun tankam rong kaddttat. Ghoracho fuddlo bhag fulamni nottoitat. Ghorafuddolem angonn saroun tacher rangolli ghaltat. Tacher vingddovingodd fulancheo rochna kortat. Hi toyar dha dis meren cholta. Xrounn nokxotrachea mukhel disa vamnachi tonkdar matyechi murt haddunn angnnant dourotat. Te murtichea bhomvtonni fulanchi sobit rochna kortat. Poilim soglle zann ekttham-i zaun ‘arppu’ hea povitr utrancho mottean uchchar kortat. Uprant vamnachi mhollear ‘trikkakkoropon’ hachi puza zata. Heavellar ghorbhor lok nottun thottun rautat. Hea disa ghoranghorant godd'dhodd, jeunnokhann zata.Onnomchea disa kerlloche lok ek khas khell khellttat. Taka ‘natton pontukolli’ mhonnttat. Tebhair killitottottu’, ‘kuntikkolli’ oxe zaite moidani khell zatat. Ghorant boxil'lekodden budhdiboll,polonkuxi, pol'lukolli hevuy khell khellttat. Choleo ani bailo donparam ani raticheo ekttham-i zaun nrity kortat. Taka ‘koikott'ttikalli’ oxem mhonnttat. Dadle fokannamni loddai kortat.Tirondajicheo, kusticheo ani vadheam vazoupacheo sorti he porbevellar zatat. Vhoddeanche sortik he porbent khas mhotv asta. He sortik ‘vonchikolli’ mhonnttat. Hatunt ‘chunddon’ hea vhoddlea vhoddeasaun ghorguti bonauttichea ponellam'meren sogllim vhoddim aspautat.
Riti:somskoronn

onnomchea disa logn zal'le cholyen kullara yeupak zai, oso nem' asa. Tea disa ghorantlea nokrochakorank, dhoni novim lugttam bhettoitat. Bhattkaralim kullam tankam kellim,touxim, karande hea follancheo bhetti dhaddttat. Bhattkar godd-dhodd jeunn tankam vaddtta.

Molealom' bhaxent he porbecher don sundor kaveam rochleant tim oxim: vilvot'toyu raghoun nombiar hachem ‘ornnomula vilasom'’ ani perumpora vasudevo bhott'ttarthiri hanche ‘utt'ttritothi choritom'’. Keroll soddun tomillonaddu, kornattok vattharantuy onnom' porob adlea kallar zatali. Tomill allvarachim gitam, kornattokache doreadegelagosar gongaulli nhoinche lagim axil'lea ovxexamvelean hi gozal sidhd zata.


== Polleiat ==

[https://en.wikipedia.org/wiki/Onam Onam]
[[Category:Konknni]]
[[Category:Totvaxastr / Philosophy]]
[[Category:Dhorm / Religion]]
[[Category: Itihas / History]]
[[en:https://en.wikipedia.org/wiki/Onam   ]]
