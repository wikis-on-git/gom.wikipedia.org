'''हिराबाय पेडणेकार''' ही एक नाटककार.

== जल्म ==
हिराबाई पेडणेकार हांचो जल्म सावंतवाडीक 22 नोव्हेंबर 1886 ह्या दिसा जालो. हांच्या घराण्यांतच नृत्य; संगीत ह्यो कला आशिल्ल्यो. तांका संस्कृत बरे पैकी येताली. मराठींतल्यान बऱ्यापैकी कविताय तांणीं बरयल्यो. तांच्यो कविता मनोरंजन ह्या मासिकांतल्यान उजवाडाक येताल्यो. तांचे संगितांतलें शिक्षण भास्करबुवा बखले हांचे कडेन जालें. गुर्जरशास्री हांचे कडसून हिराबाईन,संस्कृत नाट्यशास्र, आनी नाट्यवाड्.मय हांचो सूक्ष्म अभ्यास केलो. गोविंद बल्लाळ देवल हांचे प्रेरणेन तांका मराठी साहित्यीक राम गणेश गडकरी, बालकवी ठोंबरे हांचे लागीं तांचो परिचय जालो.
 ह्या सगऴ्या मानेस्तां वांगडा चर्चा करतना हिराबाई पेडणेकारांचो अण्णासाहेब किर्लोस्कर आनी बालगंधर्व हांचे सारख्या नाट्यक्षेत्रांतल्यान दिग्गजां वांगडा आनी उपरांत नानासाहेब फाटक, श्रीपाद कृष्ण कोल्हटकर हांचे कडेन दाट संबंद आयलो. ह्या सगळ्या दिग्गज लोकां मजगती वावुरल्या कारणान हिराबाई पेडणेकार स्वाताच नाटककार जाल्यो.
तांची संगीत जयद्रथ-विडंबन (1904) आनी संगीत दामिनी (1912) हीं दोन नाटकां रंगभुंयेचेर खुब्ब गाजलीं. ताणी मीराबाई आनी कवी जयदेवाच्या बायलेचेर बरयिल्ल्या नाटकांक तितलोसो हड प्रतिसाद रसिकां कडल्यान मेळ्ळो ना. 18 ऑक्टोबर 1915 ह्या दिसा पालशेत, रत्नागिरी हांगा तांका मरण आयलें.
