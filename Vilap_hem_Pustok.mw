== Vilap hem Pustok ==
'''Book of Lamentations'''

[[File:Rembrandt Harmensz. van Rijn - Jeremia treurend over de verwoesting van Jeruzalem - Google Art Project.jpg|thumb|"Jeremiah Lamenting the Destruction of Jerusalem" (Rembrandt)]]




Hebrev bhaxentlea Povitr Pustokant,  Jeremias Provadiache vilap ‘Borpavoll’ (Hagiographa hea ghottant ghatlea.  Ani hi mukhel porbam somoiar vachtolea panch ‘megillot’ vo kovllo hance modlo ek oxem dhortat.  Greg bhaxentlea ani Vulgat Povitr Pustokant, Jeremias Provadiachea fattofatt hem pustok gheun taka ‘Jeremias Provadiache Vilap’ oso mhatallo dila.  Hem pustok konnem boroilam tacho oromb 2lt/ 35/25 hantunt mellta ani tantuntleo kovita tea vixim tenka ditat.  Hantunt vixoi nodrek ieta to mhollear Jeremias Provadiachea Kallavelo.  Toripunn hem pustok Jeremiasan boroilam mhonn sangunk zaina.  Kiteak Jeremiasacho sobhav vegllech torecho.  Bhakit korpacho avaz bond kela (2/9) oxem Jeremias kednanch mhonnchona, toxench to Zedekiahk vakhann’cho na (4/20), nhoi mhonn Ejiptkar adar ditole mhonn visvas (4/17) dovorcho na.

Ovesvor 1, 2, ani 4 meloleam khatir vilap koxe boroileat.  Ovesvor 3 ek khasgi vilap ani ovesvor 5 (Jeremiasachem magnnem) zaun asa ek somudaik vilap.  Te chodd korun Jerusaleachem nisontton zalea uprant Palestinant 587 vorsa boroilole zaunk zai.  toxem polleunk gelear hem pustok ekach mon’xan boroilam zo xarachem toxench lokanchem dukh bore torem vornnita.  Punn hea kallokhantlean Devacher niz bhorvanso dovorpacho foler ani sogllea kallzan Deva-xim porot ieupachem disun ieta.  Hakach lagun hem pustok khub molachem zaun asa.  Dev-mondirachem nisontton kelolea disacho ugddas korun upas kortat tedna Judev lok gaion korun hem pustok vachtat. 


==Polleiat==

[http://www.archgoadaman.org/bible/14/Vil/1 Vilap hem Pustok ]

https://en.wikipedia.org/wiki/Book_of_Lamentations

[http://www.archgoadaman.org/bible/14 Devachem Utor - Povitr Pustok ]

[https://en.wikipedia.org/wiki/Books_of_the_Bible Books_of_the_Bible]

[https://en.wikipedia.org/wiki/Bible Bible]



[[Category:Adlea Korarachim Pustokam (Old Testament Books)]]

[[Category:Devachem Utor]]
