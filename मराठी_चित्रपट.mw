दादासाहेब फाळके हाणे तयार केल्ली 'राजा हरिश्चंद्र हो मराठी चित्रपट १७ मे १९१३ ह्या दिसा मुंबयंत प्रदर्शित जाली. हो पयलो भारतीय चित्रपट जावन आसा. ह्या चित्रपटाच्या प्रदर्शनान मराठी तशेच भारतीय चित्रपटसृश्टीच्या इतिहासाक सुखात जाली बाबूराव पेंटर हाणे ‘सैरंध्री' हो कलात्मक मूकपट १९१८ त सादर केलो. कोल्हापुरांत ‘महाराष्ट्र फिल्म कंपनी' आनी 'प्रभात फिल्म कंपनी' ह्या दोन संस्थांनी कितलेशेच सोबीत मूकपट तयार केले.  प्रभातची चालक विष्णुपंत दामले हाणे ६ फेब्रुवारी १९३२ ह्या दिसा विठ्ठल हाणे दिग्दर्शित केल्ल्या ‘औट घटकेचा राजा' ह्या हिंदी-मराठी भाशेंत तयार केल्ल्या बोलपटांत शाहू मोडक हाणे मराठीतली पयली दुहेरी भूमिका (डबलरोल) केल्ली.
