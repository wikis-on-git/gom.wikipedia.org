== Joel achem Pustok ==
'''Book of Joel'''

[[File:Joel (Michelangelo).jpg|thumb|The Prophet Joel as imagined by Michelangelo (Fresco, Sistine Chapel Ceiling, 1508–1512)(Michelangelo)]]
[[File:Joel-prophet.jpg|thumb|left|Russian icon of the prophet Joel (Iconostasis of Kizhi monastery, c. 1700–1725)]]

Hem pustok don vibhagamnim vanttlam.  Poilea vibhagant toll akromonn korun Judacho ibadd kortat.  Hea pasot magnnem ani vilap korunk ulo kela.  Haka Sorvespor zobab dita ani sonkoxtt bond zaun subham’ponn porot ietolem mhonn bhas dita; (1/2-2/27).  Dusro bhag raxttranchi mon’subi zatoli ani Israelachem ani Sorvesporachem zoit zatolem mhonn sangta (ov. 3-4).  Sorvesporachea Disachi khobor ani 3-4 ovesvoracho vixoi hea donui bhagancho ekchar samballta (1/15; 2/1-2. 10-11).  Toll zaun asat Sorvesporachi fouz, zankam sorvesporachem formonn vevharant ghalunk pattoileat.  Hea vorvim Sorvesporacho Dis ietolo ani sogllim magnnem ani mon bodlop korun soddvonn onnbhovtolim.

Poilea ani dusrea ovesvorant prachitachea sevadhormachi kheritai asa ani deivik bhogsonneache bhasavnnem te somptat. Dekhunuch Joel provadi eka Mondirant aplem muniarponn choloitalo mhonn kollun ieta.

Devache porjecher, Atmeachem subham’dennem dhaddtolom (3/1-5). Zaun asa Moizesachea magnneank zobab  (Lok. 11/29).  Jedna Kristachea Xisancher Atmo denvta tedna hem bhakit Novea Korarant sakar zata.  Pedru hea vixim ak’kho utaro vachun sangta : (D.I.2, 16/21),  Joel, Pon’nasavea disacho provadi.  To Mon bodolop korunk ulo martolo-i provadi.  Toxench to upas ani magnnem korunkui ulo marta

==Polleiat==

[http://www.archgoadaman.org/bible/14/Jo./1 Joel achem Pustok ]

[https://en.wikipedia.org/wiki/Book_of_Joel Book_of_Joel]

[http://www.archgoadaman.org/bible/14 Devachem Utor - Povitr Pustok ]

[https://en.wikipedia.org/wiki/Books_of_the_Bible Books_of_the_Bible]

[https://en.wikipedia.org/wiki/Bible Bible]







[[Category:Adlea Korarachim Pustokam (Old Testament Books)]]

[[Category:Devachem Utor]]
