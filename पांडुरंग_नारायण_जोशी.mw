पांडुरंग नारायण जोशी हांचो जल्म २९ मार्च १९२९ सत्तरीतल्या धावें वाठारांत जालो. तो गोंयचो एक सुटके झुजारी जावन आसलो.'नॅशनल सुटके झुजारी रामभाऊ काकोडकार हाच्या मार्गदर्शनाखाला ताणें काम केल्लें. २६ जानेवारी १९५५ दिसा गोविंद हरी भावे शास्त्री हांच्या फुडारपणखाला सत्तरी तालुक्यांतल्या धावें वाठारांत सत्याग्रह जाल्लो,तातूंत ताणें वांटो घेतिल्लो.पोलिसांनी ताका धरलो आनी बंदखणीत दवरलो.पोर्तुगेज सरकाराच्या प्रादेशिक लश्करी न्यायालया (Territorial Military Tribunal)मुखार चवकशे उपरांत ताका आठ वर्सां बंदकणीची ख्यास्त भोगची पडली.तेभायर दंडूय भरचो पडलो. १ जुलय १९५९ दिसा जेन्ना सगळ्या कैद्यांक उपरांत सत्तरी शाकेच्या सुटके झुजारी संघटनेचो अध्यक्ष म्हूण ताणें वावर केलो. तो शेतकाम करतालो;तेभायर तो एक शिल्पकार आशिल्लो.१५ ऑगस्ट १९७२ दिसा भारत सरकारान ताम्रपत्र दिवन ताचो भोवमान केलो.
