<span>Sarovot jevonn khann ek Sarosvot Bamnnachem jevonn khann Bharotachea ostompt dorea deger Konkonn bhagant ravpeanchem zavn asa.Sarosvot jevonn khann up-Sarosvot Bamonn pont-a poros vegllem.. Sarosvot jevonn khann Bharotantlea Goenchea orombachem asa. Goenkar Sarosvot jevonn khannachi vollokh Bharotachea akh’khea ostompt doreadeger asa.  Dor bodolpant ek ekmev pormoll asa ani tantunt thoim mellttolea vegllea torkarencho ani follacho aspav asa. Sarosvot jevonn khann chodd korun nustem-xivrakachem. Ho somaz doreantlea jevnnak doreantli torkari oxem somzota. Te zomnivelea zonvarachem mas khainant.</span>[ul'lekh zai].{{Citation needed|reason=Your explanation here|date=July 2017}}

== Dud-xivrak Sarosvot jevonn khann[sudar] ==
Tanche koddient zaitench khobrem, khobrel, amttannn, ani koddi panam vaportat ani tanchea jevnna khannank chodd Dokxinn Bharotachea jevnna khannacho probhav asa. Tem matxe Malvonni vo Konknni ani Udupi vo Mungllurkaranchea jevnna khanna bhaxen asa. Tanchem jevonn khann unnem tikhot ani tantunt Purtugez jevnna khannacho her  Goenkar Katolkamporos unnem probhav asa.[1] Humonn ani Xit Goenchea Sarosvot Bamnnachem mukhel jevonn asa, zorui  sodam khavpache bharoti undde zoxe porim puri, choapati and poratha hem chodd korun Mharaxttrantlea Bamnna modem dista. Satvik Bamonn (Sarosvot Bamnnacho ek up-pont) jevonn khan, Join jevonn khanna bhaxen jem koddok xivrak jevonn khann zavn asa jem dhortore bhitor roiloleo torkari zoxe porim  piav, bottate, lossunn, adi vapornant.. Bhottam modem,Paromporavadi Goudd Sarosvot Bamonn ani Chitrapur Sarosvot Bamonn Savllem randop  kortat. Hem choddxe Konknni kuttumb Povitr disamni ani utsov zoxe porim Chovtek  pallttat. Omkech dis (chodd korun  Somarak), soglle Sarosvot Bamonn fokot xivrak  jevonn jevtat. Hem chodd korun jea kuttumbancho  Kulldev vo her kuttumbancheo devta Mangexi, Nagexi vo her khoinchea Somi Shivah hachea bhokt aslole kortat.

== Torekvar Sarosvot jevonn khann[sudar] ==

=== Rajapur Sarosvot jevonn  khann[sudar] ===
Hem jevonn khann  eka  dud-xivrak jevonn khannacho bhag zavn asa, Hem jevonn khann Goenkar, Udupi ani Malvonni jevnna  khannachea sonskrutecho mell zavn asa.. Khotkhotem, ek xizoilolo jinos zantunt unneant unnem so torkari astat to bhov famad asa. Her loukik pratam modem bhaji vo xak (vegllea torkarechea koddient ani follant keloli), "val bhaji" (ek koddiecho prat zo moska sangancho kortat) usli/usoll (tikhot kodd’ddanneachem eka patoll udkallea rosant keloli), misoll (usoll zacher bhazlolea khavpa voir dallpant ietat), tonddak (kodd’ddonna sangata kaju bio), ros (narlachea rosache prat), "undri" (ek  prat zo tandllachea pitthant, godd ghalun kelolo )ani, ghavon (ek  kherit torecho pollo zo "nir pollea," bhaxen asta, ek Tuluva prat humonn  (vegllea torencheo koddeo), korom (torkarenchem salad), lonnchem papodd/happal (sopatt unddo) hancho aspav asa. Fast foods hantunt Mugacho gathi ( horvea vattanneacho), bottatteachi patoll bhaji, tur dal. ros), adi..<ref name="sur">{{Cite web|url=http://www.financialexpress.com/news/goan-delight/412024/0|title=Goan delight|last=Sulekha Nair|date=18 January 2009|publisher=[[Express Group]]|access-date=2009-06-20}}</ref>

=== Chitrapur Sarosvot jevonn khann[sudar] ===
Hem ekmev asa ani tache veglle prokar Ras Chandrika pustokant  Moratthint toxem Inglixint uzvaddaileat. Heo jevonn korpacheo riti ,avoi pasun dhuve poriant vo sune poriant pavovpant aileat.Tim pustokam atam mellnnant ani dor proti zachea lagim asa to ti samballuun dovorta ani eklean eka xivrakechea jevnna pustokant tacho somavex kela.Hea jevonn khannant ek tor koddi ani torkari taji narlachi soi vo kodd’ddanna, dalli narlache soient mixronn keloleo astat.Punn, atanchea kallar, bholaikeche nodren, soi vaprop unneant unnem korpant ieta.Vegllench Bhonop vo Amchi (zoxem Chitrapur Sarosvot apnnank pachartat) prat Bottatte Song (bottate amttann,piav, losunn ani mirsangancho pitto, tikhi ghalun), Kairus (narlacho thor aslolo mosaleant, simla mirsango, bottate,amttann, bhiknnam ani kazu), sukkem (narlacho thor aslolem, mosalo ani veglleo torkari zoxe porim bottatte,, knolkhol (kohlrabi), mottar, fulgobi,bhendde, ghashi, ani ambott, sogllem narlachem adarit asta. Apinmedi lonnchem jem eka vegllea toranchem asta tem vaporpant ieta.

== Nustem-xivrak jevonn khann[sudar] ==
Choddxe  Sarosvot Bamonn nustem-xivrak  jevpi asat. Nusteacho somavex mansahari mhonn pollovpant iena.Dont kothe pormonnem oxem sangpant ieta ki jen’na Sarosvoti nhoim sukpant aili, Sarosvotanchean xetkamais korunk zavnk na dekhun tankam doreantlem jevonn/ nustem khavpak porvangi divpant aili..Nusteak holkea sobdant "doreantli  torkari" vo zhollkem ( zol kai velean). Kalvam, udahoronnak, hankam "somdirachim follam" mhonnpant ietat.

Eka sodanchea almusant eka Sarosvot kuttumbant ghoddiek ukddea tandllanchi pez ani lonnchem ani papodd asum ieta. Girest kuttumbamni pollo, idli (Dokxinn Kanara, Kornattok andi her Dokxinn Bharotant) vo san’na ( Goeant), chettnni vo sambhar. xeviam fonn vo fov her almusachem jevonn asta.Fast foods ken’naim vaportat. Rotti ani bhakri ek veglle toreche undde je  tonddak vo bottatteanchi bhaji (toll’llolea bottanteanchi) vaporpant ieta.

Jevnnant dat dalitoi ani xit eka Dorkechea kuttumbant, ani Bhanop  ambott xita sangata kalvonn khatir posont kortat.Eka Sarosvot jevnnant xit, ros vo voronn asta. Zor jevonn xivrak nasot zalear, jevnnant humonn,, bhaji, tondak, lonnchem, papodd, ani toi vo koddi. Koddi don gorzo bhagoita mukhxud’dhi (tonddachi nitollsann, ghoddiek sogllea tikhott podartha khatir) ani jirvonnek (jironnechea koddient hing, vonv, jirem, boddixep). Thodde favtti koddient  karivel ani sansvam astat. Hem udkallem zavn asa jem jevpi aplea hatamni gheta jem tachea tattant ghalpant ieta ani to tem pieta thoddem tantuntlim xitant ghalun jem to jevlea uprant gheta. Chodd Konknni Sarosvot Bamnnachi posontichi koddi kokumachi koddi vo  bhinddachea solachi koddi. Bhirondd ek foll jem Bharotachea ostompte doreadeger rovpant ieta ani tem Sarosvot jevnna khannant vaportat.. Khoinchench jevonn purnn zaina  kokum koddi nastana, oxem. upcharikponni, zaite favtti mhonnpant ieta.

== Tipnneo[sudar] ==
{{reflist}}
