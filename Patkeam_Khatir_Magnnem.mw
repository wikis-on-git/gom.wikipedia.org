== Patkeam Khatir Magnnem ==
'''Prayer for sinners'''

Oh Jesu, sasnnik Sota, amchea Jivita, dolldirea patkean khatir,  Tuji kakut magtam.  Mhojea Dhoniachea doien ani ogonit kakutin bhorlelea oti-konvall Kallza hanv patkeam khatir magtam.  Oti-Povitr kallza, kakutiche Zhorit, tosle kurpechim kirnnam vhanvtat, doldirea patkeam khatir tujekodde uzvadd magtam. Oh Jezu, Tujea koddu koxttmornnacho ugdas kor. tujea Oti-Povitr Rogtachea punean soddoilelea otmeancho ibadd zaunk dium-nka.  Oh Jezu,  Tujea Rogtachea molacho ugdas kortam tednam, Tachi sufollai nihalltam, iekach thembean sogllea patkeank salvar korun-ietat.  zori patok noxtteponnacho ani onupkarponnacho sagor, tache khatir khorchilelem punem tache kodde sor zaina.  Teach pasot, dor ieka monxeak dhoniachea Koxtt-Mornacher patieum-di, aani Tache kakuticher visvas thevum-di.   Dev konnakuch apli kakut nakarchona.  sorg ani sonvsar bodlot pun Devachi kakut sompchina.  Oh Jezu, Tujem ogonit bholeponn nijalltam tednam mhojea kallzant ieki vhoddli khoxealkai vosta, sogllea patkeank Tujea painxim haddunk hanv anvddetam.  Tannim sasnnachea sasnak Tuji kakut vakhannum.  


'''''Amen''''' 






[[Category:!Main category - Konknni]]
[[Category:Roman Catholic anchim Magnnim]]

[[Category:Roman Catholic anchim Magnnim]]
