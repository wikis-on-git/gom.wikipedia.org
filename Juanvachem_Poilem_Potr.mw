[[File:Icon of Saint Philip at Dormition Church at Kondopoga.jpg|thumb|Philip the Apostle. The visible text (in Old Church Slavonic) in the book is: "Whosoever shall confess that Jesus is the Son of God, God dwelleth in him, and he in God. And we have known and believed the love that God hath to us. God is love..."]]
== Juanvachem Poilem Potr ==
'''First Epistle of John'''

==== Juanvachem Poilem Potr ====

Chouthem Xubhvortoman boroilem tannench hem Potr boroilam.  Hantum kitem boroil’lem asa tem-bi bariksannem polleunk gelear, hem Potr Juanvachench mhonn tthavem zata.  Dhormdut koso, ho borovpi odhikaran boroita.  Tea bhair Xubhvortoman ani hem Potr borabor  dhorlear, totvam tinch ani bhasui tich mhonn dixtti poddta.  Hem sogllem lokxant gheun, zannaranchem mot oxem,  ki hem Potr Juanvan Xubhvortomana matxe adim vo matxe uprant boroilem dista.

Jezu khoro Devacho Put, hea sota vixim apnnem kitem boroil’lem tacho ugddas korunk, khorea dhormacher add bhavarthiank ghott korunk, dhaktte Aziechea Kristanvank hem Potr Juanvan boroilem.  Tea ganvchea povitr-sobham modem khotte xikovpi ani provadi upraslole-xem dista.  He Kristache virodhi; Jezu Soddvonnar ani mon’xasoimb ghetlolo Devacho Put mhonn te manun ghenasle.

Hea Potrachem mull-totv mhollear hem:  Dev, Jezu Krista udexim, amkam vollkhunk mellta; mhonnttoch jim konn Bapachea ekcharant jieunk sodtat, tim monis zal’lea Puta udexinch hea ekcharant bhitor sorunk pavtolim.

Tea bhair, hea Potrant anink tin sotam netan ugddapim keleant :  Dev mhollear Uzvadd,  Dev Nit ani Dev Mog.  Mhonnttoch, Outa udexim Bapa kodde amkam ekvott zai zalear, ami uzvaddant, nitint ani bhavam-bhoininchea mogant jieunchi goroz.  Jim  konn Jezu Devan makhlolo ani monis zal’lo Devacho Put nhoi mhonnttat, tantam to fottkire ani Kristache virodhi mhonntta.

Heram vostum modem, to pritimogachem vortepon vakhannta ani to khobor korta to Devacho mog peleachi opurbai korun dixtti poddta toslo.  Hea bhair, Devachim bhurgim konn ani devcharachim bhurgim konn, tim koxim dokhol zatat, ani xekim patki mon’xank koxem bhogsonnem mellta, tem to dakhoita.

==== Hea Potrachi manddavoll  oxi  : ====

Prostavna  :  1: 1-4

Uzvadd ani kallokh  :1: 5-2:29

Devachim bhurgim ani devchargachim bhurgim  : 3: 1-24

Sot ani chuk  :  4: 1-6

Mogacho kaido   :  4: 7-21

Bhavarthachem zoit  :  5: 1-21



==Polleiat==
[http://www.archgoadaman.org/bible/14/1Ju/1 Juanvachem Poilem Potr]

[https://en.wikipedia.org/wiki/First_Epistle_of_John First_Epistle_of_John]

[http://www.archgoadaman.org/bible/14 Devachem Utor - Povitr Pustok ]

[https://en.wikipedia.org/wiki/Books_of_the_Bible Books_of_the_Bible]

[https://en.wikipedia.org/wiki/Bible Bible]



[[Category:Wp/gom]]
[[Category:Novea  Korarachim Pustokam (New Testament Books)]]

[[Category:Devachem Utor]]
