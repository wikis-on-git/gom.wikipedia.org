{{VD|रणजीतसिंग  }}
{{Dhaktem pan}}
... to be edited.

[[File:RanjitSinghKing.jpg|thumb|Maharaja Ranjit Singh]]
[[File:Darbar of Maharaja Ranjit Singh.jpg|thumb|Darbar of Maharaja Ranjit Singh showing people of all religions.]]

Ronnjitosing(zolmH i.So. 1780 gujrannovala, ponzab; mornnH i.So. 1839 lahor) ponzabant khalsa songhachem rajy sthapna korpi sikh vir. Khalsa songhache bara vibhag misol hea namvan vollkhotat. Tatuntlea sukrochkkia namvachea mislacho sordar mohasing hacho ronnjitosing ho put.
Ronnjitosing

bondasingacho ek vangddi budhsing hannem bondasing mortokoch aplem svotontr dol toyar kelem. Tench hem sukrochokia. Budhsingacho natu choddtosing hannem ohmodoxah obdalichea akromonnavellar hea mislachi sthapnnuk keli. Choddtosingacho put mohasing ho khub huxar ani porakromi axil'lo. Thoddeach kalla bhitor tannem aplea mislachi xokt ani protixttha vaddoili. Tachea mornna vellar tacho put ronnjitosing fokot dhaursacho axil'lo.

Tannem survechem xikxonn gujragovalak ghetlem. Toxench bhurgeponnantoch taka yudhdovidyechem xikxonn mellil'lem. Pirayechea dhavea vorsasaun to zhuzak votalo. Taka xikarechi-i audd axil'li. Bhurgeponnant devi ayil'lean tacho ek dollo gel'lo. Bapuy mohasingacho vojir lokhpotorai, auy rajkour ani mukhar zaupi mam-i konhoiya mislochi ranni sodakour hancheutin ronnjitosing sukrochokiacho karbhar polloitalo. Punn 1799 vorsa lokhpotorai mortokoch, ronnjitosing svota karbhar pollounk laglo ani te songhttonecho mukhel zalo. Teach vorsa tannem lahor jikhlem. Uprant 1900 vorsa kaim sordaramni mellun lahoracher akromonn kelem. Punn taka zoit mell'llemna. Rokhddench tannem zom'mu, sialokott ani dilaurogoddhchea razancher ghuri ghalun tanche koddlean khonddnni vosul keli. 1801 vorsa tannem lahorant dorbar bhoroun moharaz hi podvi ghetli ani oxem toren ponzabant khalsa rajeachi sthapnnuk keli.

I.So. 1808 meren tannem ponzabantoli borinchoxim lhan-vhodd rajeam aplea xekatolla haddlim. I.So. 1807 to tannem omritosor jikhun ghetil'lem. Sotloz nhomyeche dokxinnekoddolim xikh rajeam aplea khalsa rajeant aspaun gheuchim oso tacho hetu axil'lo. Punn ten'nach brittixanchi sot'ta yomunemeren prosthapit zal'li axil'lean tankam ronnjit singachi sot'ta sotlozoche dokxinnek patllop yogy disnaxil'lem. Tankam roxia ani ofghannistanacho bhom-i distalo ani nepoliyon ghuri ghalit mhonnunoi dubavo martalo. Dekhun i.So. 1806 vorsa tamnni ronnjitosingakodden ixttagotichi koblat keli.

Sotlozache dokxinnekoddlea ponzabantlea xikh rajeancher axil'lem morattheanchem probhutv i.So. 1806 vorsa inglixankodden gelem. Ten'na kaim misolchea mukheleamni ronnjitosingakodden adar maglo. Mhonnun tannem i.So. 1806 ani i.So. 1807 vorsa sotlozache dokxinneudden ghureo ghalun ludhiana ghetlem. Punn ten'nach potialla, nabha, koithol hea mislanchea sordaramni brittixankodden adar maglo. Ten'na brittix sorkaran chalrs mettkaf haka ronnjitosingakodden vattaghatti korpak dhaddlo. Brittix sorkarachi hi oddchonn polloun ronnjitosingan sotlozache dokxinnekoddole chodd prodex gheupachem thoroilem ani malerokottola ani thanesor hea somsthanamni khonddnni vosul korun gheun potiallachea razakodden ixttagotichi koblat keli. Uprant tannem sotlozache dokxinnekoddlea ponzabacher aplo odhikar brittix sorkaran many korcho oxi magnni keli. Punn ti many zali na. Urfattem nepoliyonache ghuryecho bhom-i na zal'lean brittixamni ronnjitosingak xostrobollan virodh korpachem thoroun ludhianakodden aplem soiny dhaddlem. Brittixanchea soineachem vhodd bollgem polloun 1809 vorsa ronnjitosingan tanchekodden koblat keli. Ten'na sotlozache dokxinnekoddlea 45 porognneancher ronnjitachi sot'ta axil'li, ti brittixamni many keli. Pun tannem chodd prodexancher otikromonn korchem nhoi ani brittixamni sotlozache ut'torekoddlea prodexant vochchem nhoi oxem thorlem. Uprant ronnjitosingan kangodd ghetlo. Tache poilim tin vorsa gurkha soinean tea vattharant luttmar choloil'li. Kangdda ghetkoch ronnjitosingan dongrall bhagantlea sordarankodden ixttagot keli ani gurkheancho mukheli omrosimh thapa haka penchant haddlo. Ten'na tannem ronnjitotak ek lakh rupea khonddnni dili ani fattim sorlo. Te uprant tannem aplem lokx ofghanistanakodden ghumvddailem. Poilim tannem sindhuche udentekoddolim muslomani rajeam jikhlim. 1812 vorsa kabulchea duranni rajeacho vojhir fot'tekhan ottok ani kaxmirchea subhedaranchem poripty korpa khatir bhartacher chal korun ailo. Tannem ronnjitosingacho adar gheun kaxmiracher ghuri ghali ani tanchea zodd soinean kaxmir jikhlem. Punn fot'tekhanan ronnjitosingak kaxmiracho khoinchoch bhag dilo na. Fokot xoha suzak tachea tabeant dilo. Tem polloun ottkecho subho ronnjitosingakodden dilo. Tem kollttokoch fot'tekhanan bhavak gheun i.So.1813 vorsa ottkecher ghuri ghali. Punn ronnjitan tankam haroile. Ronnjitosingan multanacheroi khub ghureo ghaleo. Punn i.So.1818 to multan taka mell'llem. Ten'nach fot'tekhanacho khun zalo ani ofghanistanant khub gondoll zalo. Tacho faido ronnjitosingan ghetlo. Tannem sindhu nhoim humpun khoirabad ani pexaur jikhlem. Uprant tannem kaxmiracher ghuri ghalun i.So. 1819 vorsa to purai prodex jikhlo. Fuddlea don vorsamni tannem ddera gajikhan, ddera ismailokhan, bhokkor, lek monkex heo suvati ghetleo. Ronnjitosingan pexauracher portun ghuri ghali ten'na yar muhom'mod xoronn ailo ani muhom'modakoch sogllekodden zoit mell'llem punn tannem brittix sorkarakodden kel'li ixttagotichi koblat kaim' douroli. Boreachoxa razamni brittixamadd modot magli punn tannem dili na. Punn brittixamni apli imanodari dourolina.

I.So.1823 vorsameren ronnjitosingan ponzabantlea choddxa sogllea mislanchem ek rajy kelem ani sindhakodden nodor ghumvddaili. Ten'na brittixamni taka virodh kelo.

Fuddem i.So.1831 vorsa xoha suzan kabulacher ghuri ghalpa khatir ronnjitosingacho adar maglo punn kaim otti ghaleo. Teo xohan many keleonat. Punn i.So.1833 vorsa ronnjitosingan kosleoch otti ghalinasotona xohakodden koblat keli. Ten'na xohan ronnjitosingachi sindhuche ostontekoddlea prodexacher sot'ta many keli.

Fuddem ronnjitosingan pexauracher ghuri ghalun tem jikhlem.Thoincho sultan mohom'mod kabulak pollun gelo. Uprant ixtt muhom'mod hannem xikhamadd bondd pukarolem. Bhomvtonnchea prodexantole musloman zatiche lok tachea adarok aile. Ten'na ronnjitosingan muhom'modacho bhavo sultan mohum'mod haka vox korun ghetlo. To aplem soiny gheumn xikhank mellil'lean ofghani soineacho dhir unno zalo. Taka lagun ixtt muhom'modan har ghetli ani ronnjitosingak zoit mell'llem. Haka lagun taka sot'ta pokki zali. Uprant tannem khoibor khinddichea tonddakodden zomruddak ek kott bandlo.

Rokhddench brittix sorkaran ronnjit singachea adaran xoha suzak kabulachem rajy melloun divpachem utor dilem. Punn brittix soiny kabulakodden vota astonach zun 1839 to ronnjitosingak moronn ailem. Tem uprant ontorgot yadvik lagun ponzabant orazok matle ani to prodex jikhun gheup brittixank sompem zalem.

Ponzabachea lokamni ronnjitosingak 'xer-e-ponzab' hi podvi dil'li. Tacho karbhar ektontri axil'lo. Sogllea odhikareancheo nemnnuko to aplea monapromann kortalo. Tachi sot'ta niyontrit naxil'li. To svotak khalsacho seuk mantalo. Tachea xikkeacher 'okal sahy' mhollear devo soglleank modot korum oxim okxoram axil'li. Jen'na zoit mellttalem ten'na ronnjitosing to guru nanok ani guru govind sing hancho arxivad oxem mantalo. Tannem rajyokarobharachi veustha bori dourl'li. Soineache veusthent tannem khub sudaronna kel'li. Xikxonn ani xistichem mhotv zannun tannem aplea soineak ostonti dhortecher xikxonn divpachi veustha kel'li.

Ronnjitosingachi smornnoxkt khub bori axil'li. Tech bhaxen monxachi-i taka bori parokh axil'li. Zhuzantlea ddaupenchambhaxen rajkaronnantole ddaupench taka khub bore kollttale. Xikh ponthacher tacho chodd bhavarth. Zhuzant zoit mellttokoch to khub dan kortalo. Omritosorchea suvrnnomondirantolem bhangra- pakhem, kollos, vonnttiuyole potre hem sogllem tannem dan kel'lea droveantlean kel'lem asa. Jvalamukhi devichea deullacheroi tannem pakhem ani kollos choddoila.[1]

==संदर्भ==
<references/>

== Polleiat ==
[https://en.wikipedia.org/wiki/Ranjit_Singh Ranjit_Singh]

[[Category:Konknni]]
[[Category:Prosidh, Famadh Monxeam]]
[[Category: Itihas / History]]
