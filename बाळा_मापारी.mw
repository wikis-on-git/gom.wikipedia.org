'''बाळा राया मापारी'''
हांचो जल्म 1 सप्टेंबर 1921 दिसा बार्देस म्हालांतल्या 
अस्नोडें गांवांतल्या मयतेवाडी हांगा जालो.तांच्या सभावाचे खाशेलेपण म्हणल्यार सान पिरायेचेर तांकां अन्याय सहन जायना आसले.कोणेंय अन्याय केलो जाल्यार रागाच्या भरांत ते तांबडो गुंज जाताले.गुरुजीन केल्ले संस्कार म्हणल्यार फट उलोवप ना.चोरी करप ना,कोणाय कडेन झगडप ना,अपशब्द उच्चारप ना,पळयात तें मागप ना,बाळांच्या मनार ह्या संस्कारांचो सामको खर 
प्रभाव पडिल्लो.


अन्याय आनी फट उलोवप हांचेविशीं तिडक आशिल्ल्या बाळाक गुरुजीन ल्हवू ल्हवू आकार दिलो.गुरुजींच्या हाता सकयल बाळा व्हड जाले.तांचें अक्षर म्हणल्यार मोतयांक फाटीं घालपाचें.बुद्दी बुद्दी तल्लख आशिल्ली .गुरुजीन दिल्लें गिन्यान ते भरभरुन घेताले.पूण ते चवथेंत आसतना,सरकार विरोधी आंदोलनांत,
चळवळींत भाग घेता म्हणून तांच्या गुरुजींक सरकारान धरुन व्हेलें आनी बाळांचें शिकप बंद जालें जरी शिक्षण बंद पडलें तरी गुरुजीन जें राष्ट्रभक्तीचें बीं तांच्या मनांत पेरिल्लें तें तांकां ओगी बसपाक दिना आसलें.राष्ट्रीय दिसाळीं  अदीं मदीण वाचपाक मेळटाली.तातुंतल्यान भारतांत भारतांत   चलिल्ल्या स्वतंत्रतायेच्यो गजाली,चळवळी,आंदोलना,सत्याग्रह हांचेविशीं वाचून ते पेटून उठ्ठाले..त्यो सगळ्यो गजाली ते भौसा मेरेन पावयताले 
आनी आमचीय लागणूक कशी आसूंक जाय हाचेर सगळे गांवकार विचार करताले.

बापायक शेतांत मजत करतना आसतना दुसरें वटेन ते गुप्तरितीन केन्ना वण्टीपत्रकां वांटप तर केन्ना वण्टीपत्रां चिकटावप अशीं कामां केताले.केन्ना गुप्त मार्गान बसका घेवन राष्ट्रकार्य खातीर लोकांचीं मनां तयार करताले.बाळाचें मन देशकार्य,राष्ट्रकार्य हांचे मदीं पुरायपणान घुस्पल्ले.आपलो पूत अश्या
