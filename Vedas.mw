
{{Dhaktem pan}}
…. Page needs to be Edited.

[[File:Rigveda MS2097.jpg|thumb|300px|''Rigveda'' manuscript in [[Devanagari]]]]

Ved bharti-i somazachem mulladhar oxem sahity. Somvsarantolem soglleant pornem sahity oso vedancho gourou zala. Ved hem utor vid dhatuposun bhavo.Korm' ani koronn hea orthak o protyoi lagun toyar zalam. Hacheuylean ved utracho orth ginean,gineanacho vixoi va gineanachem sadhon oso dekhun vedak brohm' osoi ek poryaivachi xobd vaprop zata.Ved he goneansvorup brohm' manlem zalear loukik ani oloukik gineanachem tem bhanddar asa oso tacho motitarth zata.[1]

vedant ek guddh xokt asa oxi ek dharnna asa.Ved ho oso xobd somuh asa zacho svorochchar borobor zalo zalear aplem monoroth sidhd zaupachi tank tea xobdosomuhant asa oxem mantat.Oxe toren vedank doivik sondrbh melltta. Vedvafmoi koxem nirmann zalem hea sombondan zaitim motamasat.Hachevixim vedvafmoyant kaim il'lekh sampddottat.Srixttikromachea mullacho sod gheupacho yotn kelo zalear ekadrem totv asa mhonnpachem manchem poddtta.Takach mohabhut,soim',ixrvor,pormatma oxem mhonnop zata.Hea mohabhutacho nixrvas mhollear ved oxem brihodarnnyokoponixodant mhollam.

Vedache ul'lekh

voidik vafmoyantole prozapoti deuten srixtt nirmann korun tichea koleannakhatir ved nirmann kele.Toxench prozapotin aplea hunkaravangodda ved nirmann kele oxem-i mhollam.Ho hunkar poilim riximni aikolo mhonnun tea hunkarak mhonnjech vedak xruti oxem namv mell'llem.

Monun hi onadi ani nity oxi vedvanni brohmodevachea tonddatlean bhair aili oxem mhollam.Toxench yogonesidhdik rik,yozus ani horivonxant mhollam.Punn sadaronnoponnan vedancho korto konntori manpak zai mhonnun purannamni char tonddam axil'lea brohmodevakodden ani her devankodden vedanchem korteponn sompoilem.Vixnnupurannant vixnnukodden,devimohatmeant devikodden zalear kaim purannant sureak legit vedprourtok manla.Dus-ya eka purannant vamdevaposun tor bhogoudgitent onkaraposun vednirmiti manlea.Toxench ved he xobdosvorup axil'lean te mollbantlean utpon'n zaleat oxem-i ek mot asa.Karonn xobd ho mollbacho gunn.Hodakax va chidakax hatuntlean ji divy vanni progott zali tikach ved oxem mhollam.Hi vanni topxrchorea korpi purvil'lea rixichea ontoskoronnant progott zali.Mhonnunuch ved rixink sfurle oxe mhonnttat.Oxetoren vedanche utpot'tivixim anikoi zaitim motam sampddottat.

Bharti-i somskritichea obheasant vedanchem sthan soglleant voilea pamvddeavoilem zaun asa.Monun ro akhkho ved dhormachem mull mhonnun sanglam.Dekhun aryodhrmacho vichar kortona vedancho obheas korop samkem gorjechem asa. Vedanchem mhotvoi adlea kallasaun aizomeren tigun asa.Choddkorun ostonti pondditamni vedancho khub obheas korun tanchem mhotv zogafuddem manddlam.Toxench ved hem dhormachem mull tharil'lean ved promann mhonnpachem trikalobadhit asa oxench manpant ailam.Monun dhormachi jim char promannam sangleant tatunt vedak poilem sthan dilam.

Bharti-i astik dorxonamni apapolem totvoginean manddtona vedanchoch adar ghetla.Toxench nastik dorxonam mhonnun zancho ul'lekh zata tea boudhd-zoin dhormant legit vedancho adar kel'lo asa.Boud'd dhormachem totvogonean manddpi goutom' budhdan vedancho obheas kel'lo ani to vedank mantalo.Tosench sont goneanexrvor ani tukaramasarokil'lea sontamni-i vedancho gourou kelo.

Ved koxe nirmann zale hem sangtona adle rixi mhonnttat.Toxench vedanchem korteponn konnakoch mellna mhonnunoi ved opouruxey asat oxem-i mhonnop zata.Vedanchi voidik vafmoi ekach zagear nirmann zaunk na zalear tem modhy axia,soptosindhu ani modhyodex hanga nirmann zalam oso sorvosadaronn somoz asa.
Vedache bhag

purai vedache char bhag asat mhonnpache ul'lekh voidik vafmoyant distat.Puruxosuktant ayil'le rig,sam',chhond ani yozus oxa hea char xobdamni vedache char bhag zaleat.Punn brahmonngronthant yogoneachem vidhan axil'lean thoim rig,yozus ani sam' oxa tinoi vedancho ul'lekh asa.Choddxe soglle toreche xrouteag hea tin vedanchea adaran zatat.Hea dor eka vedacho ekek ritviz yogoneant mukhel mhonnun asta.Odhvoryu rigvedi asta,hota yozurvedi zalear udgata samvedi asta.

Vedancheo mukheloponnan char somhita prosid'd asat-rigved,yozurved,samved ani othrvoved.Veasan heo somhita toyar korun aplea char xixeank xikoileo.Fuddem xixyoporomporen tanchi zotnai zaupak lagli.Hatuntlean zaite fantte nirmann zale.Tanchim namvam ani tancho prochar khoim khoim zalo hi khobor choronnvyuh hea gronthant dil'li asa.Mohamuni potonzolichea pospoxaghnikant sangil'lepromann rigvedacheo ekvis xakha,yozurvedacheo ekxem ek,samvedacheo ek hozar ani othrvovedacheo nnou xakha asat.Punn teo atam mellnant.Sodea rigvedacheo don,yozurvedacheo so,samvedacheo tin zalear othrvovedacheo don xakha mellttat.
Somaz ani devo

vedant vegvegllea deutanchim vornnonam ayil'lim asat.Tancheuylean tea devanchi khub mhaiti melltta.Toxench ogni,indr,vorunn,uxos,sury adi zaitea devanchi-i mhaiti sampddotta. Areanchea somajik jivitant vyokti ani somaz toxech ihlok ani porlok hesombondi boroch mell ghalpacho yotn kela.Somaz ho vyoktink lagun zata dekhun somazantlea vyokticho vikas zaupacher vedant mhotv dilam.Toxench somazacho bhoutik ani adheatmik vikas zauncho oso vedancho ud'dex asa.Dekhun kuttumbik jivit,tin rinnam,vornnoveustha,axromoveustha ani char puruxarthox(dhorm',orth,kam' ani mokx)hea panch adarancher voidik lokanchem somaz jivit adaril'lem asa hacho bodh vedamvrovim zata.


==Polleiat ==
[https://en.wikipedia.org/wiki/Vedas Vedas]

{{VD|वेद}}

[[Category:Konknni]]
[[Category: Itihas / History]]
[[Category:Dhorm / Religion]]
