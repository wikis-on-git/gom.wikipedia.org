रतन पेडणेकर (मिनाक्षीचें आवयगेलें नाव) हांचो जल्म 11 ऑक्टोबर 1916 ह्या दिसा जालो. तांचे संगीत शिक्षण ल्हानपणा सावनच जालें. पिरायेच्या विसाव्या वर्सा तांचे लग्न डॉ. शिरोडकार हांचें लागीं जाले. तांकां एक चलो जालो. 1935 ह्या वर्सा मिनाक्षीन ऑल इंडिया रेडिओचेर गावपाक सुरवात केली. पूण तांकां चित्रपटांतली संद लग्न जाले उपरांत मेळ्ळी. डॉ. शिरोडकार हांचो इश्ट आनी हंस पिक्चर्सांतलो एक भागीदार पांडुरंग नायक हांणी ही संद मिनाक्षीक दिली. पूण ती तेन्ना चित्रपटांत काम करपाक तयार नासली. पूण ती तेन्ना चित्रपटांत काम करपाक तयार नासली. पूण नायक हांणी डॉ. शिरोडकार हांका मनयले आनी घोवाच्या आग-या खातीर मिनाक्षीन पयलो चित्रपट स्विकारलो. हो चित्रपट आसलो मास्टर विनायक हांचो ब्रह्मचारी (1938). रतन हे ताचें नांव आचार्य अत्रे हांणी बदल्ले आनी मिनाक्षी दवरलें. तेन्ना सावन मिनाक्षी हे नांवूच फामाद जालें. ज्यावेळार बायलां चित्रपटांत काम करपाक फाटी फुडें जातालीं त्यावेळार मिनाक्षीन उखलिल्लें हें धाडली पावल म्हणल्यार बिकिनी घालून स्वताचेर पद चित्रित केलें. यमुनाजळी खेळू खळ कन्हय्या का लाजता? हेंच ते फामाद पद. मिनाक्षी शिरोडकार हांच्यो नाती म्हणल्यार शिल्पा शिरोडकार हांणी आजे फाटल्यान चित्रपट मळार प्रवेश केलो आनी नांव जोडलें. 3 जून 1997 ह्या दिसा मिनाशी शिरोडकार संवसाराक अंतरल्यो.
