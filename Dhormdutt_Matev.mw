== Dhormdutt Matev – Matthew The Apostle == 


File:Salerno 2013-05-17 10-47-55.jpg|The Crypt at [[Salerno Cathedral]]



Matev bara Dhormdutam modlo eklo ani [[Mateva Pormannem Jezu Kristachem Xubhvortoman|Xubhvortomanacho]] boroinnar.  To Alfevacho put; Kafarnaunt dondd vosul kortalo tednam dhormdut zaunk taka apovnnem ailem.   Mark ani Lukas khobor kortat to “Levi”  Matev.  To dhormdut koso, poilo fokot Palestinacheam sobham khatir vaurlo.  Apleam des bhavank boroun Matevan aramaik aple avoi-bhaxen [[Xubhvortoman]] boroilam.


Hachea uprant, 42vea vorsa Herod Agripan dhumallo suru kelo tednam,  Matev dusream ganvamnim bhonvunk gelo.  Dusre khobre pormonnem to bhair sorlo tea kalla ani Jeruzaleachi sobha bhorli tea kalla modem, mhonnge 42vea ani 50vea. Vorsa vo tachea uprant legun Matevan Xubhvortoman boroilem.  Tori astanam,  Mateavachem Xubhvortoman Povitr Xar ani tachem Mondir azun ubim asleleam porim khobor korta dekhun ani Jezun Jeruzalea vixim bhakit kel’lem tachea kai sanginam mhonntoch, dubhavaviret hem  Xubhvortoman Romkaramnim Jeruzaleachem nisontton korche adim boroilem mhonn thaven zata.  Hem Xubhvortoman rokddench Greg bhaxen utrailem chodd korun Matev jivoch
Astanam, 70 vo 80 vea.  vorsa.  Uprant tachem mullborovp sanddlem.


Adlea Korarant bhasailolo  to Soddvonndar Jezu ani  Tache sovem adim bhasavnneo kel’leo teo xarti pauleo mhonn dakhoun,  kristanv zal’leam Judevam khatir Matevan hem Xubhvortoman boroilem.  


Hea Xubvortomancacho mukhel vixoi mhollear  Sorginchem vo Devachem Raj.  Tem sonvsaran sthapunk Jezu Sodvonndar ailo.  Hem Sorginchem Raj mhollear sogleam mon’xamnim Devak aplo Raza mhonn ollkhuncho, Tachi chakri korchi ani Tacho mog korcho.


Matev Judev ani to Judevank boroita dekhun, Jezuchea jivita ani kornniam vorvim Adlo Korar sompurnnaiek Paulo mhonn bogor-bogor dakhoun dita.

==Polleiat ==

[https://en.wikipedia.org/wiki/Matthew_the_Apostle Matthew_the_Apostle]

{{VD|    }}

[[Category:Konknni]]
[[Category:Dhorm / Religion]]
[[Category:Prosidh, Famadh Monxeam]]
[[Category: Itihas / History]]


[[en: Matthew the Apostle     ]]
