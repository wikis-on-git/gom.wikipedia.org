'''लोलयेंकार, शिवराम :''' (जल्म : २७ सप्टेंबर १९१४, लोलयें, काणकोण).

सुटकेझुजारी. ताणें प्राथमिक शिक्षण [[मराठी]] आनी पुर्तुगेजींतल्यान घेतलें. तो [[नॅशनल काँग्रेस गोवा]] हे संघटनेचो वांगडी आशिल्लो. २६ जानेवारी १९५५ ह्या दिसा [[लोलयें]] हांगा जाल्ल्या सत्याग्रहांत ताणें वांटो घेतिल्लो. तेन्ना पुलिसांनी ताका धरलो खूब मार दिलो आनी चार वर्सा खर बंदखणीची ख्यास्त फर्मायली. तशेंच दंड भरिना जाल्यार आनीक दोन वर्सा बंदखणीची ख्यास्त फर्मायली. फुडें २४ एप्रिल १९५८ ह्या बंदखणींतल्यान ताची सुटका जाली. १९७२ वर्सा भारत सरकारान तामपत्र दिवन ताचो भोवमान केलो. १८ जून १९८२ ह्या दिसा [[गोंय]], [[दमण]] आनी [[दीव]] सरकारान मरणाउपरांत ताचो भोवमान केलो.
