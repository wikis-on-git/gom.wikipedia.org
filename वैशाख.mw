'''वैशाख''' हो चांद्र वर्साचो दुसरो म्हयनो. ह्या म्हयन्याचे पुनवेक वा तिच्या फाटीफुडें विशाखा नक्षत्र आसता,म्हणून ह्या म्हयन्याक वैशाख हें नांव मेळ्ळां.ह्या म्हयन्याचें पुर्विल्लें नांव माधव आशिल्लें.चैत्र आनी वैशाख हे दोन वसंत ऋतुचे म्हयने मानतात.पूण वैशाख म्हयन्यांत गरमी आशिल्ल्यान ह्या म्हयन्यांतलीं सगळीं धर्मीक कार्यां,व्रतां - वैकल्यां गिमाक योग्य अशींच सांगल्यांत.

वैशाख म्हयन्यांतलीं धर्मीक कृत्यां अशीं आसात- ह्या म्हयन्यांतल्यो तय,चतुर्दस आणि पुनव ह्यो तिती चड पवित्र मानतात.तयेक अक्षय तृतीया म्हण्टात कारण त्या दिसा केल्लें दान,हवन हिम कृत्यां अक्षय्य जातात.हेच तिथीक परशुरामजयंतीय आसता.चतुर्दशीक नरसिंहजयंती आसता.पुनवेक दानधर्म केल्यार चड पूण्य मेळटा. तशेंच वैशाख शुध्द सप्तमीक गंगेची पुजा करची अशेंय सांगलां.कारण,हे तिथीक जन्हून गिळिल्ली गंगा आपल्या उजव्या कानांतल्यान भायर सोडली.अश्टमीक दुर्गेची अपराजिता ह्या नांवान पुजा करची.वैशाख शुध्द नमीक बंगालांत सीता नम म्हण्टात,कारण त्या दिसा जनक राजाक जमीन नांगरताना सीता मेळिल्ली.त्याच दिसा जमीन दान दिल्यार पुण्य मेळटा असो भावार्थ आसा. दसमीक आद्य शंकराचार्याची जयंती आसता.वैशाख पुनवेक बुध्दजयंती आसता.
 
वैशाख म्हयन्यांत उदकदान करचें, देवाक उदकाचो अभिशेक करचो,पायतणां,सत्र्यो,पंखे,तलम वस्त्रां,चंदन,उदकाचीं पात्रां,फुलां,शीतल पेयां, द्राक्षां,बकेळीं हांचें दान करचें,अशें स्कंदपुराणांत सांगलां.,पुराय म्हयनोभर फांतोडेर न्हावपाक जमना चजाल्यार तिरोदस,चतुर्दस आनी पुनव
