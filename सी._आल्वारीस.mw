'''सी. आल्वारीस''' हो  तियात्र माचयेचो एक युगपुरुश थारता. कारण जितल्या प्रामाणीकपणान सी. आल्वारीसान कोंकणी तियात्र माचयेर तियात्र प्रदर्शीत केले तितले आनीक कोणेंच करुंक नात. सात वर्सांचे पिरायेर ताणें कोंकणीचें काम सुरु केल्लें. चलपाक शिकतना आवयचें बोट धरुन चलतात ते परीं सी. आल्वारीसान कोंकणी तियात्रांत आनी सिनेमांत आपली गोडी दाखयली हांतूंत कांय दुबाव ना. भुरगो सी. आल्वारीसान पयल्याच खेपेक आपल्या बापायच्या गांवांतल्या खेळ तियात्रांत काम केल्लें. भुरग्याचें पयलें पावल मारिल्लें खंय सद्दांच चुकता पूण ह्या कोंकणीच्या भुरग्यान आपलें पयलेंच पावल मारलें आनी तें सारकें जालें जाका लागून आयच्या धांवत्या युगांत सी. आल्वारीस कोण हाची जाप प्रत्येक तियात्र मोगी मनशा कडेन आसा.
