'''आचार्य अत्रे''' हो एक तारवटी आशिल्लो
प्रल्हाद केशव अत्रे हांचो जल्म दि. 13 आँगस्ट 1898 ह्या दिसा पुण्यांतल्या सासवड हांगा जालो. तांचे शिक्षण पुणे,मुंबय आनी लंडन हांगा बी.ए.बी.टी.डी. मेरेन जाले. पुण्यातल्या कँप एज्युकेशन सोसायटीचे शाळेंत शिक्षकाची नोकरी धरली,आनी कांय वर्सानी तेच शाळेचो प्राचार्य जालो. राजा धनराज गिरजी हायस्कुल (1927) आनी चलयांचे आगरकर हायस्कूल (1934) ह्या माध्यमीक शाळांच्या थापणुके खातीर तांणे मोलादीक वावर केलो. पुणेचे नगरपालिकेचो तो कांय काळ वांगडी आशिल्लो. 1933 सावन नाटकांसिनेमांच्या धंघ्यांत ताणे प्रवेश केलो. अत्रे थिएटर्स ह्या नांटका संस्थेची थापणूक करून ताणे मकरंद आनी केशवकूमार ह्या टोपण नांवांनी कविता बरयल्यो. 1925 त, ताचो झेंडूची फुले हो विडंबन आनी विनोदी कवितांचे झेलो उजवाडाक आयलो. ह्या कविता-झेल्याचे म्हत्व म्हळ्यार हातूंत रविकिरणमंडळंतले कवी आनी तांची कविता बरोवपाची पध्दत हाचेर विडबंन केल्ले आसा. मराठीतलो हो पयलोच विडंवनात्मक कविता झेलो. 1935 त गीतगंगा हो ताचो कविताझेलो ऊजवाडाक आयलो. ताच्या नांटकांचेर राम गणेश गडकरी आनी फ्रेंच नाटकांत मोल्येर हांचो खूब प्रभाव पडिल्लो दिसता. ताच्या नाटकांत उपरोध, विडंबन, समाजातले दोश आनी विनोद ह्या गजालींचो खूब वापर केल्लो दिसून येता. साष्टांग नमस्कार (1933), घराबाहेर (1934), भ्रमाचा भोपाळ (1935), लग्नाची बेडी ही तांणी बरयल्ली कांय नाटकां.
