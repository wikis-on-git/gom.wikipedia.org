  साखळेच्यान बसस्टेन्डावयल्यान 4 कि.मी.पयस गुफा आसा.ही गुफा फाटले 5-6 शेकड्या आदली अशें मानतात.महाभारताचे पाच पांडव युधिस्टर,भीम,अर्जुन,नकुल आनी सहदेव हाणी ही तयार केल्या अशी आख्यायिका आसा.हे गुफेक पांडवाच्यो लेनी वा पांडवाच्यो होवरयो अशेय म्हणटात.
  हरवळे ह्या गावाक नाव कशे पडले अशे सांगताना अशे म्हणटात की शीव वलेम हे उतर कन्नडातल्या 'हल्ली'(म्हळ्यार गांव) हाच्या वयल्यान हर-हल्ली म्हळ्यार उपरांत ते हरवळे जालें.कांय जाणकार 
अशेंय म्हणटात की बुध्दाच्या सेवकांनी ही गुफा कोरायल्या आसतली.त्या गुफांनी वेगवेगळ्या आकाराची लिंगा आमकां पळोवपाक मेळटात ती लिंगा ग्रेनायट ह्या फातरा पासून तयार केल्यात.तर गुफा लेटरायट ह्या तरेच्या फातरांपासून तयार केल्या.
लागीत हरवळ्याचे रुद्रेश्वराचे देवूळ आसा.तें एक तिर्थस्थान म्हण फामाद आसा.देवळा वयल्या वटेन आशिल्लो धबधबो 50 मिटरावयल्यान पडटा.पावसाच्या दिसानी उदकाक चड नेट आशिल्ल्यान खूप व्हड घोगो पडटा आनी पळोवपाक मात लेगीत फुडे गेल्यार पुराय आंग भिजता.ऑगस्ट,ऑक्टोबर ह्या दिसांनी तो धबधबो पळोवपाक चड मजा.
  महाशिवरात्री हो शंकर देवाचो व्हड उत्सव थंय व्हडा उमेदीन मनयतात.त्या दिसा लोक फातोडच्यान देवळात वचपाक उबें रावात.त्या तिर्थार लोक न्हातात.केल्ली पापा वता असो ताचो समज आसा.त्या दिसा व्हड प्रमाणान खाज्याची,कपड्यांची,आयदनाची अशी खूप दुकानां येतात.गोंयातलें लोक व्हड प्रमाणात शिवरात्रेक येता.तशेंच मेल्ल्या मनशाची विधी करपाक हरवळे तिर्थार खूप लोक येतात.
