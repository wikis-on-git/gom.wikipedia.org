== अमरावती- 1 ==
पौराणीक साहित्यांत उल्लेखिल्ली स्वर्गांतली इंद्राची राजधानी. हे राजघानीचें नगर जंबू जुव्यांचेर, मेरु पर्वताच्या उदेंत वाठारांत मान तळ्याच्या देगेर वसलां.पौराणीक साहित्यांत ह्या नगराक ‘देवधानी’ , ‘वस्वौकसारा’ आनी ‘माहेंद्री’ अशीं तरेकवार नांवां मेळटात. भव्यता आनी सोबीतकाये खातीर ह्या नगराची नामना आसा. पुराणांत ह्या नगराविशीं अशें वर्णन आसा. ‘ह्या अमरावतींत सुधमी नांवाची देवसभा आसून नंदनवन नांवाचें उद्यान आसा. ह्या नगरांत अमृताचो सांठो आसा. कांय काळ ह्या नगराचेर बलि दैत्यान जात मेळयल्लें.थंय गंधर्व अप्सरा हांचो राबितो आसा आनी त्यो इंद्राची आनी हेर पुण्यवंताची सेवा करतात. हांगा पुण्यवंताक सगळे तरेंचें सूख भोगूंक मेळटा.



[[वर्ग:देवनागरी]]
