पाताळ हो पुराणांत वर्णिल्लो एक लोक.ताका अधोलोक अशें म्हणटात.'पतन्ति अस्मिन् दुष्क्रियावन्त:' = वायट कृत्यां करपी लोक जातूंत वतात अशीं स्थानां म्हणजेच पाताळ,अशी ताची व्याख्या आसा.पाताळाक अधोभूवन,असुरभूवन,वलीसद्म,रसातल,नागलोक अशीं जायतीं नांवां आसात.हीं सगळीं स्थानां धर्तरेच्या सकयल आसात.

पाताळांचो आंकडो सात मानिल्लो आसून अतल,नितल,वितल,गभस्तिमान,तल,सुतल आनी पाताळ अशीं तांची नांवां आसात.पद्म पुराणांत हीं नांवां मातशीं वेगळीं दिल्लीं आसात.तीं अशीं- असल,वितल,सुतल,तलातल,महातल,रसातल आनी पाताळ.
