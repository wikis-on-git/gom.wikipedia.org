[[File:Pfärrich Pfarrkirche Marienstatue aus Fatima.jpg|thumb|Statue depicting the Immaculate Heart of Mary as described by Sister Lúcia.]]
== Saibinn Gharant Bhitor Sortanam Magnnem ==
'''Our Lady's Statue entering our house - Prayer'''


Marie, podvedar Ankvari ani kakutiche Maie, 

sorgache Rannie ani patkeanchea asrea, 

Tujea khotavinn kallzak ami amkanch somorpitanv.  

Amchem sogllem soimbh, amcheam sogllem jivit tuje adhim ami kortanv.  

Amcheo kuddi, amchim kallzam ani amche atme, Tuka ami ditanv amchim ghoram, 

amche ghorabe ani amcho mai-des Tuka bhettoitanv.  

Amche sovem ani amche bhonvtonnim sogllem jem asa titlem-i Tujea tabeant dovrunk, 

ani Tujea avoiponnachea besanvacho ani tanchea follancho vantto gheunk ami otrektanv.  

Ani hem amcheam konsagrasanv khoreaninch folladik zauncheak ani eksarkem togcheak, 

azchea disa tujeam paiam sorxim,  Marie, amchea Bavtizmacheo ani poilea komunhanvacheo 

bhasavnneo novean kortan.  Amchich bhas ami ghetanv, ani sogllea kallzan, bhavartachim 

sotam uch'charunk ani niz katolikam koxim jieunk, Papa Saibak ani tachea ekvottan asleleam 

Bispank sogllinch khaltim ravun, ami utor ditanv, Devache ani Igorz Mateche upodes 

samballteleanv ani bhov korun Aitar-Sontak pallo diteleanv mhonn.   

Amchea dispoitim povitr Komunhanv xevun.  Khristi Xastrache bhuzvonneche 

chali pormonnem ami cholteleanv.  Ami Tuka bhas ditanv, Devache onodvont 

Maie ani mon'xeanche mhovpaxi Maie, soglleam amcheam kallzamnim,  

Tuje chakrek ami lagteleanv mhonn, tujea khotavinn kallzache razvottke udexim, 

amcheam atmeamnim, ani hea amchea apurbaiechea desant ani soglle pritumer 

jietat tancheam-i atmeamnim Tujea adorvont Putachi razvott zoxi sorgar 

cholta toxi sonvsarant ieuncheak ani thirouncheak.  

'''''Amen.''''' 





==Polleiat==

[[Wp/gom/Saibinn_Ghara_Bhair_Sortanam_Magnnem|Saibinn Ghara Bhair Sortanam Magnnem]]

[[Wp/gom/Familichi_Bhett_Magnnem|Familichi Bhett Magnnem]]




[[Category:Roman Catholic anchim Magnnim]]
