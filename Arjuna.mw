== Arjuna ==
[[File:Arjuna statue.JPG|thumb|Arjuna statue at an intersection just outside w:Ubud, Bali.]]



panch panddvantolo tisro panddov. haka 'modhiom panddov' oxem-i mhonnttat. pandduchi bail kunti hika indromontrachea probhavan himaleachea xotxring porvotar zal'lo cholo. taka dhononzoi, indrosut, falgun, parth oxim-i nanvam asat.panchui panddvam bhitor orzun kuxoll dhornudhor ani xurvir axil'lo. taka xonkra koddsun paxuptastr, porxurama koddlean xostrovidhea ani ogni koddlean 'ganddiv' dhonuxio, toxench indr,vorunn, im ani kuber hanchea koddsun vegvegllea ostranchi prapti zal'li. dronnachareacho to pott'ttoxixio axil'lo. acharea koddlean xikun ghetil'lem dhonurvidhiechem ani ostrovidhiechem drovpodi svoimvora vella oprup kosob dakhovn tannem drovpdik jikhli. to aplem 'ganddiv' dhonu davea hatan legit choloitalo mhunn taka 'soviosachi' oxem mhottale. aple 106 vorsanche piraient tannem khas korun ut'tor bhartant khub digvizoi melloil'le.

xokuni kodde kuttdiut khellttona hartokchch tannem aplea bhavam vangdda dvoitvonant vas kelo ani oeka vorsacho ogoneatvas virattnogorant bhoglo. virattnogorant 'brihn'nola' nanv ghevn tannem rajkumari ut'torek nachkolechem xikxonn dilem. ostrovidhie vangddach orzun lolit kolant legit nipunn axil'lo.

bhogvan xrikrixnna vangdda tachi sokhiobhkti axil'li. bharti-i zhuzavella aplea hatan apleach bhavancho, guruncho vodh zatlo hea huskean nirxeon tannem dhonuxio-bann sokoil dovol'lem. ten'na tachea rothacho sarthi zavn boxil'lea xrikrixnnan taka kurukxetracher gita sangli. virokt zal'lo orzun gitecho updex aikun zhuzak toyar zalo. bharti-i zhuzant tannem koronn, zoidroth, bhixm adi kovrvovirank marleo.

noro-narainn bhitor krixnnak narainnacho zalear orzunak noracho ovtar manlo. taka car bailo axil'leo. drovpodi posun taka xrutikirti, subhdrepsun obhimniu, chitrangdeposun bobhruvahon ani ulupiposun iravan hem car put zale. panddvam vangdda mhaprosthan korta astona taka mornn ailem.

== Polleiat ==

[https://en.wikipedia.org/wiki/Arjuna Arjuna]

== Ul'lekh ==

[https://gom.wikipedia.org/wiki/%E0%A4%85%E0%A4%B0%E0%A5%8D%E0%A4%9C%E0%A5%81%E0%A4%A8#.E0.A4.85.E0.A4.B0.E0.A5.8D.E0.A4.9C.E0.A5.81.E0.A4.A8.E0.A4.83 अर्जुन]

== Chitr Prodorxonn ==

<gallery></gallery>

[[Category:!Main category - Konknni]]
[[Category:Totvaxastr / Philosophy]]
[[Category:Prosidh, Famadh Monxeam]]
[[Category:Dhorm / Religion]]
