'''पु. ल. देशपांडे''' नामनेचे मराठी लेखक, नाटकार, नट, कथाकार, दिग्दर्शक आनी संगीत दिग्दर्शक आनी संगीत दिग्दर्शक आशिल्ले.

== जल्म ==
पुरषोत्तम लक्ष्मण देशपांडे हांचो जल्म 8 नोव्हेंबर 1919 ह्या दिसा गांवदेवी, मुंबय हांगा जालो. पु. ल. हे नामनेचे मराठी लेखक, नाटकार, नट, कथाकार, दिग्दर्शक आनी संगीत दिग्दर्शक आनी संगीत दिग्दर्शक आशिल्ले. पुराय नांवा परस तांका तांच्या अध्याक्षरां वयल्यान ना जाल्यार भाई ह्या  नांवात वळखतात. लेखक आनी कवी वामन मंगेश दुभाषी म्हळ्यार ऋग्वेदी हे पु. लं. चो आजो. सतीश दुभाषी हो तांचो मामेभाव. तांचे मुळावें शिक्षण मुंबय जालें. 
मुखावयले शिक्षण पुण्याच्या फर्ग्यसन महाविध्यालयांत आनी सांगलच्या विलिंग्डन महाविध्यालयांत जालें. 1940 च्या सुमाराक ताणीं साहित्य क्षेञांत येंवचे पयलीं शाळेंत शिकोवपाचें काम केलें.
1946 वर्सा ते सुनीताबाई कडेन लग्न जालो. मराठी साहित्य आनी संगीत हातूंत ताणीं व्हड योगदान दिलां. ते भायर पुल चें आकाशवाणी, दूरदर्शन, नाट्य आनी चिञपट क्षेञांतले कार्य खुब्ब व्हड आसा. ते उत्तम संवादिनी वादक आसले. 
1937 सावन नभोवाणीचेर पु. ल. देशपांडे ल्हान ल्हान नाटिकांनी भाग घेनपाक लागले. त्या वर्सा ताणी अनंत काणेकर हांच्या पेजार हें श्रतिकेंत काम केलें. 1944 वर्सा पुल नी बरयल्लें पयलें व्यक्तिचिञ भट्या नागपूरकर अभिरूची ह्या नियतकालिकांतल्यान प्रसिद्ध जालें. सत्यकथा ह्या मासिकांत पु. ल. हाणी बरयल्ल्या जिन आणि गंगाकुमारी हे लघु काणयेन वाचकांचे लक्ष वोडून घेतलें आनी पु. ल. लेखक जाले.
फर्ग्यसन कॉलेजींत आसतना पु. ल. देशपांडे हाणीं चिंतामण कोल्हटकर हांच्या ललित कला कुंज आनी नाट्य निकेतन हातुंतल्यान भुमिका केल्यो.
