Goenchem Prochar Madheom

Goem, ek lhan (3,700 chovkott kilometr, 1.4 milianv lokvosti)
adli Purtugez vosnnuk ani sod'deak Bharotantli dhaktto prant
zo dokxinn Asiechea ostompt doriadeger urta. Tachem prochar
madheom khoreponni guspagondollachem jem somzunk avgodd ani
zacher zaitem uloilolem melltta.

==Fattbhuim==

Vorsam modem prochar madheomant, zaito bodol
zalolo dista (adlea 20vea xekddeachea disanim) jen'na tem
Katolk somazant probhavi pongddachem zhuzamoll aslem (zati
mandpi xikloleancho vo vegllea rajki vibhaglolea pongddancho
aspav asun) zoim probhavi ani xiklolea ganvkaranim xek
choloilo. 1961 vorsa, Purtugez razvottke uprant,zaitim
vortomanpotram suru kelint jim ganvchea probhavi minachea
pongddanchim aslim. Henvuim, halim bodol'lam ani kaim prochar
madheom rajki pokxank lagim ailam.

==Inglix ani Moratthi==

Chodd vachlolim Goenchim vortomanpotram
Inglix ani Moratthi bhaxent asat ani chodd uloilole thollavea
Konknni bhaxent ekuch Sunaparant nanvachem disallem
asa.Hachem karonn, Moratthi ani Inglix chodd sahitik ani
borovpachea gorzank Goeant sod'deak vapuddttat ani Konknni
chodd uloiloli bhas urta.Ek motint dhorpachi gozal mhonnche
Konknni virudh Moratthi bhaxechea zhogddeank lagun don
bhasanchea zomeam modem dusmankai zanvk pavlea (2006 vorsant,

Konknnichea Devnagri lipi ani Romi lipi vapuddpeam modem
kizil cholta).

Inglix bhaxentlim Goenchim disallim The Navhind Times jem
Dempo minachi komponi 1963 thavn uzvaddaita ani sod'deak
(Febrer 2006) Arun Sinha sompadaita, adlem Purtugez
bhaxentlem disallem atam Inglix bhaxentlea vhodd akarachem
Herald nanvanchem vo chodd nondnikoronn kel'lea nanvan O
Heraldo mhonn vollkhotat zacho dhoni Fernandes Publications
zavn asa zo pongodd chhap'pachea ud'degant aslo zo adlea
tanchea pustok mandda vorvim vaddunk pavla. Tisrem, Inglix
bhaxentlem dispotr The Gomantak Times zachem dhoniponn
Chowgule mina kompone koddlean rajki sombond aslolea
sezarchea Mharaxttr prantantlea Pawar kuttumba kodden gelam.

Febrer 2006,Herald ani Gomantak Times hanche sompadpi Robin
Abreu [[Bombaim]]cho adlo potrkar ani Sanjay Gupta adim
Kolkatachea The Telegraph hantunt ani her potranim vavurpi
zavn asat.

Ekmev Inglix mhoineallem Goa Today,Vinayak Naik sompadaita
ani Goa Publications tacho dhoni,jem Sallganvkar mina komponi
choloita. Her porgottneo Inglix bhaxentleo Goa Messenger,Goan
Observer, adi zavn asat.

Moratthi molleant, nanvlovkik potram Tarun Bharot (jem adim
sezarchea Belganv xarant thavn porgott zatalem punn atam
Porvori tancho chhapkhanno asa); Gomantak( Gomantak Times
hachem sangati ani adlem probhavik); Navhind Times hachem
Navprabha/Dempo gottachem ani her porgottneo choddxeo
'Goencheo avruti' uzvaddavop jim Goeam bhair thavn chhaptat
ani zancheo kocheri Goenchea bhair asat.

Novi ghoddnni Gova Dhoot uzvaddavop jem adlea raj korpi
Bharotia Janta Pokx hankam lagim asa punn survat korpi hem
nakartat. Anik tin doskanchem adlem vortomanpotr, Moratthi
disallem Raxttrmot Dokxinn Goenchea Moddganv xarantlem jem
hea doskacheam survatek bond poddlem.

1980 vorsa, Romi Konknnint Novem Goem duddvanche oddchonnek
ani goir karbharak lagun bond poddlem. Tachi survat vhodde
umedin ani Goenchi podiatra korun duddu ektthavn kel'li.

==Akaxvanni==

Emissora de Goa, ek bollixtt reddio sttexon aslem
jem Purtugez kallar khub lok umedin aikotalo. Tacho sttudio
Goenchea rajdhani Ponnjechea voir Altinho dongurler asa punn
tacho ttransmittor 5 kilometr ontracher Bambole urta. Bambole
bollixtt ttransmittor asa zo Bharotachea ontoraxttrik
kariakromant, porki bhasancheo kariavolli vitraita.

* 1.Fattbhuim: Mull vahini viret, Akaxvannink ek FM vo bodol
zullovpi vahini asa. Taka Rainbow FM pachartat. Survatechea
2006 vorsant, FM vitravnni ord tem ak'kho dis asli punn atam
tantunt Novi Dil'lintleo kariavolli prosarnnecho aspav asa.

2006 Janer akhrek, tin khasgi FM reddio ud'degi- zacho
Bharoti prochar madheomache vorixtt Times of India, BPL
Electronics ani vhoddlem Anil Ambani Adlabs hachem
mhamonddoll zoddi- hannim khasgi FM reddio sttexona Goeant
sthapunk lans jikhleat.
  
==Vitravnechi fattbhuim==

Modlea nnovodant, jen'na Bharotant
poilo khasgi FM vitravnnecho proiog kelo, ten'na Goem- hem
dhakttea bhonvddekaranchem pennem, desachea panchvea zagear
urlem zoim khasgi ud'degkarank FMchi suvat mell'lli.Her chear
kendram, motthim mhanogram zoxem Delhi, Mumboi, Kolkatra ani
Chennai aslim.

Dusrea panvddeachem FM porvangek,Goem (chodd korun rajdhani [[Ponnji]]) zoim lokvosti ek lak tem tin lak asa dekhun 'D' vorgachea xarant vibhaglem.

Khasgi FM 'D' vorg xarantleanim ek tem tin KW ERP
(ttransmittor utponachem boll) vapddum ieta. (Hi xaranchi
vibhagnni lokvosteche ghottaiecher adarleli asa. Dekhik,
Kolkata A+ xarak ,Chandigodd chea 'C' vorgachea xara von unno
lans mell'llo. Bharotacheo FM dusrea panvdeachea dhornnachem
mahitipotr www.mib.nic.in hanga pollonvk melltta).

Goem, ho Bharotacho dhaktto prant zachi 1.4 milianv lokvosti
asa thoim zoitivont lans ghevpi oxe asle: ENIL (Times
pongodd-Radio Mirchi) 17.1 milianv Rupia; Indigo (BPL-Rajiv
Chandrashekar) 12.9 milianv Rupia; ani Adlabs
(Reliance-Ambani pongodd) 12.1 milianv Rupia.

Bharotachem sod'deachem dhoronn, dha vorsanchea porvange
kallak ek pavttechi chiptti formaita. (Bharoti hixeobache
chalint, ho duddvam ankddo dha vorsank dor vorsak 10
ttoke.Dusrea utramnim, komponechea faido-luskonn hixeobant
ENIL tanche 17.1 milianv Rupia, dor vorsak 1.71 milianv Rupia
hixeobant dhortoli.

Sogleant unni voidh lansachi rakhiv kimot 25 ttokeancher
ankhnni kelea. Hea babtint. Goenchea bhanddvollachi rakhiv
kimot 4.27 milianv Rupia asa.

Vorsuki porvange chiptti khasgi komponeank mhosulache 4 ttoke
vo rakhiv kimoteche 10 ttoke, khoinchem chodd tem, tharailea.
Tea pasvot, unneant unnem khatrechem vorsachem bhorop Ponnji
FM choloitoleank 4.27 milianv Rupiache 10 ttoke vo 427000
Rupia (mhosul chodd aslea kheriz).

Poilim, Bharotachem proitn FM khasgikoronn korpak borem
cholunk na jen'na khasgi komponeank koblati pormonnem
sorkarak ievjilolea pormonnem duddu zoma korunk ghoddlem na.
Poilea panvddeache FM (vors 2000) choddant chodd pavnnecho
lans Goeant 41.5 milianv Rupia aslo. Tea dhoronna promonnem,
hachi vadd zavn- dor vorsa 15 ttoke- 146 milianv Rupiancher
10vea vorsa pavta asli.Lans ghevpeank 42.6 kotti rupia 10
vorsam modem bhorunk poddtta asle.Mottheo komponeo fattim
sorleo dekhun thoddeank ojeap disunkna.

Hea vellar ekuch thollavi Goenchi komponi porvangi magunk
lans divpi Tarun Bharat Multigraphics zavn asli. Punn lans
jikhpi sogleo komponeo Goeam bhaileo asun, hacho vahinicher
koslo porinnam zatolo tem pollonvchem asa.

Soglea tin zoitivont lans divpeank ttransmittor mull sovloti,
dhoronnant bodol korna zalear, Akaxvannichea sangata Ponnje
lagsor tharavcheo poddttoleo.

Akaxvannichea FM Rainbow haka 6 KW ttransmittor asa ani ho
Goenchea pois zageancher aikunk iena. Khasgi FM cholovpeank 3
KW tankichea ttransmittorank maniotai dilea.

Radio Mirchi (Times FM pongddantlo, ek Bharoti motthea
vortomanpotr sankllecho) zaitea kalla uprant Goeant portun
ieta. 1980 vorsa xevottak ani 1990 chea survatek Times FM
Ponnjechea Akaxvanni FM vahinintlo vitravnnecho vell vikto
ghetalem.

Tin nove 24 horanche stereo vahini 2006 xevttak suru zanvche
asat. Times poilo asot, punn herui astolet.

C ani D vorgachea xarank, zalleant ani kariavollinchea
bhagidarint maniotai dilea punn vahineo apleo ghorcheo
kariavolli korunk posont kortat.

Khasgi FM hankam khobrank porvangi na (zorui lagu zavpi
montri don tin vorsanim fer vichar korit). Raxttrik
patlicher,sod'deacheo FM komponio- zoxeo Times of
India,Hindustan Times, Mid-Day, BBC, adi- chodd korun
vortoman potrancheo sanklli vo prochar madheom, FM hacher
khobram khatir chodd zor ditat.

==Vitravnnechi tank==

Atam (Febrer2006) poriant Goeank ek
svotontr durdisnneachem sttexon na, sorkaran choloilolem
Durdorxonn vitravnnechem zallem, jem thollavea bhaxentlea
(Konknni ani Moratthi) thoddea vellak toiar korta.

Punn TVcheo khobro prostut korpi asat jeo sthanik ghoddneo
toxench rajki ghoddnuko kebolantlean pollovpeank pavoitat.
Oslea cholovpant, Goa Newsline, Goa Plus ,Goa 365 ani
herancho aspav asa. Adlea BJP sorkaran odhikrutponnim sanglam
kaim cholovpeank te palov ditale ani hachem karonn thollavea
bhasanchea kariavollink mozot korpak, oxem dilam.

==Prochar madheomacho odmas==

1980 chea survatek boroitana,
manovxastri Dr Robert S Newman aplea borovpant Goenchea
prochar madheomachi "motthea kuttumbaxim" sombond
dakhoita.Hantunt hatbhor dhaktte ud'degkar, paromporik
bhattkar ani zhuzantle faidekar zankam min kaddpachi porvangi
mell'li ani tem min Japanank patthovpak dilem (dusrem
sonvsari zhuz zalea uprant porot bandhnne khatir) hancho
aspav asa.

Goa- The Transformation of an Indian Region, Pacific Affairs
(August 1984) hantunt Newman hannim Goencher ek nibond
boroila: "(vosnnuk rajea uprantlo Goencho Mukhel Montri
Dayanand)" Bandodkar ani tache sangati karkhandaranim
porjechem mot aplea potram ani tanchea tisrea panvddeachea
xikxonn sounsthani jim tanninch sthaplolim udexim akarunk
proitn kele( ekui svotont potr Goeant na). Dekhik Chowgule
komponen Gomantak ani Uzvadd vortomanpotram suru kelint ani
Moddganv kola ani vineanche kolejiche te provortok asle,
Sallganvkaran kaidea kolej sthapli, Dempo The Navhind Times
ani Navprabha-che dhoni je Miramarchea Dhempe kolejint
ghuspolole asat. 

Anik ek nibond Popular Protest and the Free Goa Press (91-113
panam) hantunt Norman Dantas aplea The Transformationof Goa
(The other India Press, Mapusa, 1999) hantunt oxi cheorchea
korta: Goeant, dispotrachea ogrlekhanim nixedh chollvollim
voir, ek boreponnachi chalnuk dakhoinant ani oslea vixoiacher
nixedhan revoddlole Goenchea pongddank, prochar madheoma
koddlea vaitt onnubhov mell'lla. Nixedh ani prochar
madheomachi ani Goencher tachi vagnnuk tin doskanchea kallant
survat 'satthint tem nnovovdant 'poriant, hem polleta.

==Bhailim Natim==

* [http://herald.in O Herald/Herald, Goa]
* [http://www.goanobserver.com Goan Observer]
* [http://patrakar.blogspot.com Journalism in Goa blog]
* [http://www.melvyn.misquita.in/djg/djg.html Directory of journalists in Goa]
* [http://ardh-satya.blogspot.com/ Journalist Mayabhushan Nagvenkar's blog]
* [http://reuven.prblogs.org/ Journalist Reuven Proenca's blog]

See full English translation at http://en.wikipedia.org/wiki/Media_in_Goa
[[Category:Wp/gom]]
