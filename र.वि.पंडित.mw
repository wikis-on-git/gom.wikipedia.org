== '''र.वि़.पंडिताचो जीवनपट'''==
तांचो जल्म ६ एप्रील १९१७ ह्या वर्सा रायबंदर हांगा जालो. तांचो मूळ गांव पाळें शिददोणे . तांचें पुराय नांव '''रघुनाथ विष्णू पंडित''' .तांचें मुळावें शिक्षण पाळें-शिददोणे हांगाच जालें तर माध्यमीक शिक्षण वास्को आनी न्यू इंग्लीश हायस्कूल पुणें हांगा जालें.फुडलें बी.ए.मेरेनचें शिक्षण  पुणें विद्दापिठा़ंतल्यान जालें.  . डॉ र. वि. पंडित  जल्माक आयले. अश्या ह्या जातीवंत भाटकाराक देवाचीय देणगी आसा. सौ सुषमा पंडित ही तांची घरकान्न आनी ताका एकलो अकसुरो पूत. तो बापायचे कांय आदर्श गूण घेवन जल्माक आयील्लो.
<ref>कोंकणी साहित्याचे शिल्पकार-र.वि.पंडित--डॉ.सु.म.तडकोडकार</ref>

डॉ.र.वि पंडित हे एक बरे छायाचित्रकार, ताणी काडिल्ली छायाचित्रां [[भारत]] ज्यांती, हिंदप्रजा,फोरम आनी हेर भारती वृत्त पत्रांतल्यान प्रदर्शित जाल्यांत. इतलेच न्हय तर कॉडेर, ट्रॉपिकल, फोटोग्राफी, अिलस्ट्रेटे़ विकलीं, आना हेर नामनेच्या  विंगड विंगड शेकड्यांनी नियत कालिकांनी आखिल्या सर्तीत तांका डजनभर तरी पयली इनामां आसात. महात्मा गांधीजींची ताणीं काडिल्लीं चित्रा अख्ख्या भारत सरकारान पुस्तकांतल्यान अुजवाडाक आयल्यांत.१९४९ वर्सा ताणी काडिल्ल्या गांधीजींच्या चित्राक तांका भांगरापद पसून मेळां.१९४५ वसा ताणी काडिल्य़ा महात्मा गांधीजींच्या चित्राची पोस्ताच्या अेका तिकिटाचेर छापपाखातिर निवड लेगीत  जाली. र.वि.पंडितांक लेख,कथा बरोवपांत,कविता रंचपांत,जितली गोडी आसा तितलिच हेर लोकगिताय पुजावपाचि आवड . अशे तांचे जे लोकसाहित्याचेर स्वतंत्र लेखन प्रसिध्द जालां ताकाय आय़ज खुप मोल आयलां कोल्हापुर,बेळगाव,रत्नागिरी आनी गोंयच्या मराठी लोकगितांच्या तांच्या संग्रहाक महाराष्ट्र संस्कृती मंडळाचें साडेसात हजार रुपयांचे अनुदान फावो जालां,हेखातिर फक्त गोंयकारांकच न्हय तर महाराष्ट्रीयांकय अभिमान दिसल्या बगर रावचो ना.१९६३ ते आय़जमेरेन तांची ल्हान-व्हड,अिंग्लिश,कोंकणी आनी मराठी मेळून चाळीस पुस्तकां उजवाडा आय़िल्ली आसात ,सुमार पस्तिस आंतरराष्ट्रीय आनी भारतीय कविता संग्रहात तांच्यो कविता वाचुंक मेळटात .

अिंग्लिश,कानडी,हिंदी, तेलगू,तामील,मल्यालम,जर्मन,पुर्तूगेज,कोरयिन,अिटालियन,रशियन,पंजाबी,आसामी,अुडिया,कानडी,गुजराती,बंगाली भशांतल्यान तांच्यो शेंकड्यांनी कवितांचे अणकार प्रसिध्द जाल्यात.१९६७ वर्सा फिलीपीन देशाच्या तीन जागतिक संस्थाकडच्यान अंतर राष्ट्रीय पुरस्कार फावो जालो ही आनीकय अभिमान बाळगुपासारखी गजाल जावन आसा. आपल्या भुरगेपणाविशीं सांगताना र.वि.पंडित म्हणटात पाळयें वर्साचें बाराय म्हयने तांच्या कानार तरेक तरांचे लोकसंगिताचे सुर येताले.जागर,तालगडे,रोमाट,सुंपारी,धेंडलो,केळ नाचोवप, धालो,शिगमो ह्या उत्सवांच्या निमतान ते येतालेच.खेरीज गावड्यांची लग्ना कार्या,दळप,शेतां नडप,शेपप,लुंवप,भुरग्यांक पाळण्यात घालप ,खेळोवप तांचे जावळ काडप वा तुळशिच्या लग्ना निमतान वेगवेगळी लोकगितां आयकुंक मेळटा.लोकनाट्यां पळोवप,तांचे कडेन जोडिल्लें म्होंवाळ संगीत आयकप,तरेकतरांच्या वाजपांनी गुल्ल जावन वचप अशें चलतालें दिवाळेच्या दिसांनी मुसळांनी फोंव कांडप आसुं वा वाड्या वाड्यांचेर पिकेच्या दिसांनि भात कांडप चलिल्लें आसु लोकगितांचे म्होवाळ सूर तांच्या कानार पडटालो. भुरगेपणांत हें संगीत सुरांचे म्होवाळ मालें पंडितांचो जीव भुकयतालें. अशें तरेच्या संगितांत तें तल्लीन जातालें.जाण्टेपणान

== '''पंडितांलें गद्य लेखन''' ==
पंडितांनी कोंकणींतल्यान केल्ले गदयात्मक बरपावळींत मुखेलपणान बालसाहित्य आनी लेख हांचों आस्पाव जाता.

1 )बालसहित्य
पंडितान बालसहित्य विभागांत गोड गोड काणयों (भाग 1),गोड गोड काणयों (भाग 2),भुरग्यांलो काणयों (भाग पयलो),भुरग्यांलें जग,रामायण म्हाभारतांतल्यो कथा ह्या पुस्तकांचो आस्पाव जाता.

== '''संदर्भ''' ==
<references />

[[Category:devanagari]]
