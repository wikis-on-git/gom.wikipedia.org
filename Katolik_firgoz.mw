[[File:Vatican StPeter Square.jpg|Vatican StPeter Square]]
[[File:Vatican City map EN.png|thumb|Vatican City map EN]]
'''Katolik firgoz''', zaka '''Romi Katolik firgoz''' ui mhonntat, soglleantle vhoddlem [[Kristanvponn|Kristi]] firgoz zaun asa, zacheo 1.2 billion vangddi asat. Hi sonvsarantleo soglleavon porneo dhormik sounsthenteo ek zaun asa. Hicho mukhel zaun asa Romacho bisp, zaka Pap-saib mhonntat. Firgozecheo mukhel totvam Niceche ucharnnent asat, ani hantuntleo mhotvacheo mhonllear, Pap-saibachem mukhelponn, ani sat sakrament.

Katolik firgoz xikoita ki ti [[Jezu|Jezu Kristan]] sthapit kel'lem ek khori firgoz mhonn, tacheo bispam apostlancheo zagear asat, ani Pap-saib Sant Pedrucho zagear asa mhonn.

Sakrament Katolik onodan mhotvache. Mukhel sakrament zaun asa Krist-prosad, vo Kominhanv. Firgoz xikoita ki misachea bolidanant unddo ani soreacher padrint hath thevlea uprant, ti Jezuchi kud ani rogot zata mhonn. Katolik firgozent fokot bautism ghetlele, ani vhoddle pap naslele monxankuch Krist-Prosad gheunk porvangi asa.

Firgoz [[Maria]]k Jezuchi avoi mhonn maan dita. Firgoz xikoita ki Marian ankvar astana Jezuk zolm dilo, tika mull-pap naslem, tika Devache Maiecho dorzo asa, ti sorv-kallak ankvar asa, ani tichea sonvsarantlem jivitacha ontak tika kudi-otmea soit sorgar velem mhonn.

Katolik somajik xikovnnem pormonem piddevontank, debleank ani goribank adar, hacher zor asa, ani Katolik firgoz sonvsarant serkarank soddun soglleavon chodd xikopache ani ''medical'' seve dita.<ref>Agnew, John (12 February 2010). "Deus Vult: The Geopolitics of Catholic Church"</ref>

==Somdorbh==
{{reflist}}
