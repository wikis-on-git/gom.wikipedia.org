वाझ, जासिंत : (जल्म : २७ एप्रिल १९१९, मांडूर).
नामनेचो कांतारीस्त (गायक), आनी लोकप्रिय तियात्रिस्त (नाटककार). ताचो बापूय क्रास्टो वाझ हो बरो तियात्र दिग्दर्शक आशिल्लो. ताचें मळावें शिकप मांडुराक जालें. मुखावयलेम शिक्षण घेवपाखातीर ताणें मुंबयच्या चंदनवाडी लिटल फ्लॅावर स्कुलांत प्रवेश घेतलो. भुरगेपणासावन तो कांतारां (पदां) रचतालो. स्कुलाच्या प्राचार्यान कांतारीस्त म्हणून ताका पयलो वयलो माचयेर हाडलो. फुडें ताणें तियात्रांनी ल्हान - व्हड भुमिका करपाक सुरवात केली.
