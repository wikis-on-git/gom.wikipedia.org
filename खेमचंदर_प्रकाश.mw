'''खेमचंद प्रकाश'''

== जल्म == 
खेमचंद हांचो जल्म सुजनगड राजस्थ हांगासर 12 डिसेंबर 1907 ह्या दिसा जालो. ताचो बापूय ध्रुपद गायक  आनी कथ्थक न्रत्यविशारद आशिल्लो.   

== गायक ==
खेमचंद सुरवातीक महाराज  बिकानेर हांच्या राज महालांत गायक  आसले . मागीर ते नेपाळच्या  राजघराण्यांत गायक आसले .1939 ह्या वर्सा ते मुंबयंत आयले. अवघ्या 10 -12  वर्सांत  तांणी 47 चित्रपटांक  संगीत दिलें . तांचे पयले दोन  चित्रपट म्हणल्यार सुप्रीम पिक्वचर्स चे गाजी सलाऊद्दीन आनी ‘ मेरी आँखे ‘ . त्या वेळार रणजीत मव्हीटोनच्या चंदुलाल शांह हांणी त्या कंपनीच्या संगिताची जबाबदारी ज्ञान द-त  आनी खेमचंद प्रकाश हांचे लागीं दिली आनी ते उपरांतच्या पांच वर्सा भितर ह्या दोगांयनी सिने संगिताच्या इतिहासांत कायम मानाची नोंद  जावपी अशें संगीत दिले .  खेमचंदजींची कांय पदां  तांच्या मरणा उपरांत  प्रदशींत जाल्ल्या  चित्रपटांत आयकूंक मेळटात .  ‘स्ट्रीट सिंगर’ ह्या  चित्रपटांत  ‘ लो खा लो  मॅडम   खाना ‘ हें  विनोदी  पद  खेमचंदजींच्या  आवाजांत  आसा . इतलेंच न्हय तर   ते तांचेरच  चित्रीत केलां . सैगल ,  खुर्शीद  हे  त्या  काळांर  फामाद आशिल्ल्या  गायकां  कडल्यान तर   तांणी  पदां  गावन  घेतलीच , पूण फुडे  लता  मंगेशकार  आनी  किशोर  कुमार  हे  कलाकार  नवे  आसताना  तांकांय  गावपाची  संद  दिली .
<ref> भांगरभुय दसाळें 12 Dec 2018</ref>
