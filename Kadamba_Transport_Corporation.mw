{{VD|कदम्बा ट्रन्स्पोर्ट कोर्पोरेशन}}

'''Kadamba Transport Corporation''' hem Goenchea sorkarachem marganchem ieradari monddoll zavn asa. Tem, ten'nachea Pratapsing Rane hanchea mukhelponna khal Kongres sorkaran 1980 vorsa sthaplolem. Goem, eka lamb kallak khasgi bosim ieradaricher ovlumbun asa bhairavn nillea-tambddea-dhovea Kadamba bosi jeo hea nemank ek opvad zavn asat. KTCn zorui Goenchea mukhel xaranchi toxench ganvanchi zoddnni kelea torui halinchea kallak tichea vevharant goir-karbhar, rajkaronn ani bhroxttachar bhorsoleat oxe arop ghatlole asat. [[File:A Kadamba Transport Corporation luxury bus, X 216 parked in the Kadamba workshop at Margao.jpg|thumb|Kadamba Transport Corporation ]]

=="Sugur, bhorvonxeachi"==

Kadamba Transport Corporation porjek, 'sugur, bhorvonxeachi, vell sambhallpi, kuxoll, suksoichi ani porvoddpachi' seva Goenchea porjek divpak toiar kel'li. Zorui hi seva divpant bhorpur khorch zala, torui chodd so ho hetu xarti pavoila. Sorkara koddlean tika chodd palov mell'lla ani her Bharoti sorkari margam ieradari monddollam porim ti luskonnant cholta. 

==Bosinche thambe cholovpi==

KTC bosinche thambe (mukhel bos thambe vo thanne) Goenchea soglea xaram ani nogranim choloita. Tichi seva Goencho soglo vatthar maddoita. Tikettinchi dor favo toxi asa ani Goem bhitor provas kortoleank bosinuch bosichea konddokttora koddlean tikett melltta.Gordichea vellar heo bosi provasanim bhorlolea astat. Thodde kodden, thambonastona "ieo-voch" koxeo dhaktteo bosi asat jeo mukhel xaram zoxim [[Ponnji]], Moddganv, [[Vasco Da Gama|Vasco]] ani Fonddem hankam zulloitat. Heram Goenchea bosinchea bhaxen, bhurgeank ani jextt nagrikank kherit dor asa. Xallechea vellar, xallecheo bosi koxeo teo dhanvtat.

==Ieo-voch seva==

KTC eka zagear san dusrea zagear dhakttea bosinim vevharik xaram modem seva korta. Him xaram mhonnche Ponnji, Moddganv, Vasku, Mhapxem, Fonddem ani Kuddchoddem. He sevent vatt pollovp thoddem ani fokot bosun vochpi provasanchi seva aspavta. Kaim vellar kherit sovlot modem denvunk dita punn hem kocherinchea vellar mhonnche sokallchea 10 horam poilim.

He sevechi dor (atam bodol'lea) oxi asa: 
* Ponnji tem Moddganv ani urfatte vatten    17 Rupia
* Ponnji tem Vasku ani urfatte vatten          17 Rupia
* Ponnji tem Mhapxem ani urfatte vatten        7 Rupia
* Moddganv tem Kuddchoddem ani urfatte vatten 11 Rupia
* Ponnji tem Fonddem ani urfatte vatten                15 Rupia
* Moddganv tem Vasku ani urfatte vatten              15 Rupia 

==Dhormik Bhonvddeo==

KTC aplea vatanakul bosinim Ashtavinayak bhovddi satolleanche akhrek korta.Thevurchem Chintamani,  Morganvchem. Mayureshwar, Sidhtekchem Sidhivinayak, Ranganvchem Mahaganpati,Ozarchem Vighneshwar,Lenyadruichem Girijatmak, Mahadchem Varadevinayak, Palichem. Balleishwar he zage bhonvddaita. Hi bhonvddi 1600 km zata ani ticho khorch dor ekak 2500 Rupia.KTC bos thannear heo tiketti mellttat.

Novenachea ani porbechea disanim Valankani Tamil Nadhun urtolea Nagapattam dhormik bhonvddi korta. Hacheo tiketti adim fuddem kaddpak zai. 

==Xallank Seva==

KTC xallam khatir tanchea soi ani gorzam pormonnem kherit seva dita.Xallechea karbhari ektthaim kortat tea pormonnem mhoineache pasa vorvim hi seva dita. Heo seva sokoilea xallam khatir asa: 

* Our Lady of Rosary High School, Dona Paula
* Sharda Mandir High School, Miramar
* Kendriya Vidyalaya, INS Mandovi, Verem
* Hegdewar High School, Ponnji
* Sanjay School, Porvori
* Vidhya Prabhodini High School, Porvori
* St. Joseph High School, Verna
* Regina Mundi High School, Vasku
* St. Theresa High School, Vasku
* Don Bosco High School, Netravali
* Almeida High School,  Fonddem

Ontor rajeam modem provas kortolo zalear tiketti adim fuddem ghevpak suchovnni asa karonn xinvallea ani bhonvddekaranchea mosamant gordi asta. Heo vegllleo seva asun sud'dham teo pavonant. 

==Bosi bhaddean mellop==

KTC apleo vatanakul Volvo, vilasi vo nim-vilasi dhaktteo bosi toxeoch vatanukul dhaktteo bosi bhaddean dita. Teo 'round contract' ani 'drop contract' hixeobar vegllea doren mellttat. Xikpeank hi seva sovai doren mhonnche don rupia kilometra  fattlean unni dor, dhor bhonvdde fattlean ani bosichea akar ani tora pormonnem ovlumbun asa. 
       
==Orthik bandavoll==

Odhikrut zhorim pormonnem, komponechem purem bhanddvoll 299 milianv rupia Goenchea sorkarachem zavn asa. Hem bhanddvoll, bosi mandd, bosi thannem, mukhel karioxalla ani bosi vikteo ghevop oxi bandavoll korunk upkaraita. 

==432 vahona, 87690 km==

Sod'deak KTC kodden 432 vahona sat. Ti 87690 km dhanvddaita punn puri ieradarchi goroz bhagounk xokna mhonntta. Tichem sangnnem, udarmotvadachem dhoronn, novo sudharlolo vahon kaido ani vaddttea mhal ani kamdarancho khorch KTC chea khorchacher soroll probhav ghalta.



[[Category:Wp/gom]]
[[en:Kadamba Transport Corporation]]
