{{VD|गालासियेकारांक पावलुचें पत्र}}
[[File:File"-Saint Paul Writing His Epistles" by Valentin de Boulogne.jpg|thumb|Artist depiction of "Saint Paul Writing His Epistles", 16th century (Blaffer Foundation Collection, Houston, Texas). Lightfoot notes with respect to verse that at this point "the apostle takes the pen from his amanuensis, and the concluding paragraph is written with his own hand".]]
'''Epistle to the Galatians'''

Galaseikaram Dhaktte Azient, Kapadosia ani Frijia ganvam modem, jietalim. Tim videxiam modlim kristanv bhavarthi ani 52vea vorsa Paulun tankam Jezucher bhavarth dovrunk oddlolim. Tanche modem Paulucho vavr ekdom’ folladik zal’lo, tannim Povitr-Snan ghetlolem an tancher Povitr Atmo subham’ponnan denvlolo; tanche modem zal’lea ojapam udexim tanchea kallzamnim Povitr Atmo asa mhonn tthavem zatalem.

Paulun tankam don pavtti bhett keli ani, aplea updesam ani budhim vorvim, tankam bhavarthant thir kel’lim. Punn, tache dusre bhonvdde uprant, thodde Judev xastri tankam, nigtinch kristanv zal’leank, Paulun xikovnn dil’li tiche pros veglli ani virudh xikovnn ditat mhonn konna-konnachea potra vo kherit niropa vorvim taka khobor pavli. Ani virudh xikovnn mhollear hi : Kristi bhavarth dhorlea uprant-ui, promannikponn ani taronn melltolem zalear, sunot korunkuch zai ani Moizesan dil’leo chali-riti samballunkuch zai. tea bhair, Pauluk Devan kherit vavr diunk na mhonn sangun, he khotte xastri tacho odhikar kaddun uddounk sodtale.

Efezant astana hi khobor Pauluchea kanar poddli; punn hea aplea novea Kristanvank apunn bhett diunk pavona mhonnun, he gombhir poristhitik fuddo korunk Paulun hem potr boroilem. Hea potrant to aplich ani aple xikovnnechi rakhonn korta. Aplo odhikar Devan dil’lo odhikar ani apnnem dil’li xikovnn khori mhonn to nettan sangta. Taronn Moizesache Somurti vorvim nhoi, punn khursar morun punorjivont zal’lea [[Jezu]] Kristacher bhavarth dovrun mellta mhonn to dakhoita.

== Hea Potrachi manddavoll oxi : ==

Prostavna : 1 : 1-10

Paulucho Dhormdutacho odhikar : 1 : 11- 2: 21

Devache doiallaiechem Xubhvortoman : 3 : 1-4 : 31

Kristi svontontrai ani zobabdari : 5 : 1-6 : 10

Sompadnni : 6 : 11-18

==Polleiat==
*[http://www.archgoadaman.org/bible/14/Gal/1 Galasiekarank Pauluchem Potr]
*[https://en.wikipedia.org/wiki/Epistle_to_the_Galatians Epistle_to_the_Galatians]
*[http://www.archgoadaman.org/bible/14 Devachem Utor - Povitr Pustok]
*[https://en.wikipedia.org/wiki/Books_of_the_Bible Books_of_the_Bible]
*[https://en.wikipedia.org/wiki/Bible Bible]

==Sandarbh==
<references/>

<ref>
http://www.usccb.org/bible/books-of-the-bible/index.cfm
</ref>
<ref>
http://www.archgoadaman.org/bible/14
</ref>

[[Category:Konknni]]
[[Category:Novea Korarachim Pustokam (New Testament Books)]]
[[Category:Devachem Utor]]
