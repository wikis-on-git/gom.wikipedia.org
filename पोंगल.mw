दक्षिण भारतांतलो एक उत्सव. तमीळनाडूंत हो उत्सव व्हड प्रमाणांत मनयतात.तमीळनाडूंत ताका पोंगळ (पोंगल) आनी कर्नाटकांत सक्रांत म्हण्टात.तीन दिसांच्या ह्या उत्सवाची तयारी पयलीं म्हयनोभर चलता.

तमीळ पंचांगाप्रमाण मार्गशीर्ष हो वर्साचो निमाणो म्हयनो रोगकारक आनी दुश्र्चिन्न मानिल्ल्यान ह्या संबंद म्हयन्यांत ना जावपाखातीर विधी, व्रतां करतात. ह्या वर्साच्या निमाण्या दिसाक ’भोगि’ म्ह्ण्टात. ह्या दिसा घर निवळ करून, घराक नवो रंग दितात. दुसऱ्या दिसासावन,मकर संक्रमणाच्या दिसा उत्तरायणाचे सुरवातेक,’पोंगळ’ ह्या उत्सवान नवें वर्स सुरू जाता.ह्या दिसा सवायशिणी न्हावन धुवन आंगणांत रांगोळ्यो घालतात.आनी दूध, गोड घालून तांदळांची खीर करतात.सर्याक आनी गणपतीक हे खरीचो निवेद्य दाखोवन, गायेक थोडो वांटो दितकच उरिल्ली खीर घरांतलीं सगळीं खातात. ह्या दिसा लोक नवे कपडे घाालतात.एकमेकांगेर वचून 'पोंगळ,पोंगळ' अशें म्हणून परबीं दितात. गांवचो मुखेल
ग्रामदेवतेक पोंगळाचो निवेद्य दाखयतात.<ref>https://wikisource.org/wiki/Page:Konkani_Viswakosh_Vol2.pdf/811</ref>

दुसऱ्या दिसा 'माट्टु पोंगळ'मनयतात. ह्या दिसा गोरवांक न्हाणोवन बरीं सजयतात. तांची पुजा करतात. गोडशें करून जेवण घालतात.सांजवेळार गोरवांची आनी ग्रामदेवतांची मिरवणूक काडटात. चेन्नईंत पोंगळ परबे निमतान कंदस्वामी देवळांतल्यान व्हड रथयात्रा काडटात. मदुराई, तिरुचिरापल्ली आनी तंजावर वाठारांनी हे परबे निमतान 'जल्लिक्कट्टु' म्हळ्यार बैलांच्यो सर्ती जातात.सूर्यदेव, नवें वर्स,पशुधन आनी सुगी ह्या निमतान ही परब मनयतात. तातूंत सूर्य उपासनेक चड म्हत्व आसा. 


== संदर्भ ==

[[Category:!Main category]]

[[Category:devanagari]]
