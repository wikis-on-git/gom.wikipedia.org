[[File:Minuscule 699 (GA) folio 18.jpg|thumb|The first page of the epistle in Minuscule 699 gives its title as προς θεσσαλονικεις, "To the Thessalonians."]]
== Tesalonikarank Pauluchem Poilem Potr ==
'''First Epistle to the Thessalonians'''

==== Tesalonikarank Pauluchem Poilem Potr ====

Sumar ekavon (51) vea vorsa, aple dhormporgottnneche poile bhonvdder, Paulun Tesalonikekaranchi povitr-sobha sthaploli. Tesalonika Masedoniechem razdhani ek vhodd ani mhotvachem xar aslem. Tea xarantlo lok chodd korun videxi aslo, punn zaito Judev lokui thoim jietalo ani tanchem devsthan thoim aslem. Thoddea Judevank ani khub videxiank [[Jezu]] Krista-xim Paulun oddun haddlim ani oxem tim Jezucher bhavarth dovrunk pavlim. Punn Kristak manun gheunk naslo tea Judevank nattkai zali ani, boglanttam ghalun ani guddmell korun, Bereia ganvant pollun vochunk tannim taka boll kelem. Thoim thaun Paulu Atenak ani Korintak gelo, ani hanga ravun tannem hem potr boroilem. Paulu Atenant astana, Tesalonikent ozun chalu aslole piddapiddek lagun tim halinch Kristanv zal’lim mon’xam aplo bhavarth soddtit mhonn, thoinchi poristhiti polleunk ani tankam ghottai diunk tannem Timotak Tesalonikek dhaddlo. Dhumallo sosu-ui, tim bhavarthant thir asat mhonn Timotan Pauluk, Korintant astana, khuxalkaiechi khobor haddli. Tech bhaxen, Jezuchea dusrea iennea vixim, Tesalonikekaram xikovnn gheunk sodtat mhonn Timotan Pauluk kollit kel’lem dekhun, ho vixoi hea Potracho mukhel bhag zalo. Timot Tesalonike thaun ietoch, Paulun hem Potr boroilem.

==== Hea Potrachi manddavoll oxi : ====

Prostavna :	 1 : 1

Dhin’vas ani vakhann’nni :	1:2-3:13

Kristi rit-rovis samballunk xiddkavnni : 4 : 1-12

Kristachea dusrea iennea vixim xikovnn : 4 : 13-5:11

Xevottachi xiddkavnni : 5 : 12-22

Sompadnni : 5 : 23-28




==Polleiat==

[http://www.archgoadaman.org/bible/14/1Te/1 Tesalonikarank Pauluchem Poilem Potr]

[https://en.wikipedia.org/wiki/First_Epistle_to_the_Thessalonians First_Epistle_to_the_Thessalonians]

[http://www.archgoadaman.org/bible/14 Devachem Utor - Povitr Pustok ]

[https://en.wikipedia.org/wiki/Books_of_the_Bible Books_of_the_Bible]

[https://en.wikipedia.org/wiki/Bible Bible]


==Sondorbh==
<references/>

<ref>
http://www.usccb.org/bible/books-of-the-bible/index.cfm
</ref>
<ref>
http://www.archgoadaman.org/bible/14
</ref>

[[Category:Konknni]]
[[Category:Novea Korarachim Pustokam (New Testament Books)]]
[[Category:Devachem Utor]]
