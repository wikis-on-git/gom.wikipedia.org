'''तरवाड''' केरळ वाठारांत नायर लोकांची मातृसत्ताक पद्दतीन चलपी जीं कुंटुंबा आसा त्तांकां तरवाड अशें म्हण्टात,तरवाडांतली सगलीं मनशां एकेच बायलेचे वंशज आसतात.तरवाडाचे आस्पतीची वांटणी करिनात तरवाडांतलो सगल्यांत ज्येश्ठ दादलो कुंटुंबाचो कारभार चलयता आनी ताका कारणरान अशें म्हण्टात.तो पुराय आस्पतीचो विश्वसत म्हणून काम पळेता.तरवाडांतल्या दरेका मनशाच्या पालन-पोशणाची जापसालदारकी ताचेर आसता.तशेंच सगल्यांक योग्य ती शिस्त लावप,वायट वागणुके बद्दल ख्यास्त करप होय अधिकार ताका आसता.देखूनसगले ताका मान दितात आनी ताचो सगल्यांचेर शेक आसता.तरवाडाची रावपाची रचणूक ताच्या पसाऱ्याक जाय तशी आसता.तातूंतली घरा  किल्ल्यावरी आवांठान व्हड आसतात.घराभोंवतणीं आंगण पोरसूं आवारांत तळें.देवूळ,गोठो,कोठार आदी गजाली आसतात.देखून दरेक घर स्वयंपूर्ण अशें आसता.

घरांत जायतीं सालां आनी कुडी आसून मदी पुर्वजांची पुजा करपा खातीर एक कूड राखून दवरतात. हांगच्या भुरग्यांक जाणटया कडल्यान नैतीक आनी वेव्हारीक शिक्षण मेळटा.तांकां पुस्तकी शिक्षण दिवपाक एक शिक्षक नेमिल्लो आसता.कुंटुंबांतल्या दरेका दरेका मनशाक तो संस्कृत आनी मल्याळम  ह्यो भासो शिकयता.चलयांकय तामचें  ताळिकेट्टुकल्याणम जायसर अशे तरेचें शिक्षण दितात.ताळिकेट्टकल्याणम हो नायर जातींतलो एक चलयांचो संस्कार चली वयांत येवंचे आदी तिच्या गळ्यांत भांगराची ताळी (दावलावरी एक प्रकार)बांदप हो मुखेल विधी आसता.ताळी बांदापाखातीर एक चलो वेंचून काडटात.<ref>https://wikisource.org/wiki/Page:Konkani_Viswakosh_Vol2.pdf/141</ref>

ताका मलवालन अशें म्हण्टात ताची पत्रिका चलयेचें पत्रिके कडेन जुळप गरजेचें आसता.तो गांवांतल्या प्रतिश्ठीत मनशांमुखारचलयेच्या गळ्यांत ताळी बांदता ह्या संस्काराक लगनविधीच समजतात.ताका लागून ताळी बांदपी मलवाललना कडेन तिचें घोवाचें  नातें जुळटा अशेंमानतात.फुडें ती चली वयांत येतकच तिका ताचे कडेन लग्न जावंचें पडटा वा दुसऱ्या दादल्या कडेन लग्न जावपाची इत्सा जाल्यार ताची परवानगी घेवची पडटा.कांय कडेन ताळिकेट्टुकल्याणम सुवाळ्यांत चवथ्या दिसा त्या दोगांयचो संबंद तोडपाचो विधी करतात.उपरांत ती चली आपले पसंतीच्या तरणाटया कडेन लग्न करुंक मेकळी जाता.संबंधम). संबंधंम जातकच लेगीत ती आपल्या घोवागेर वचनासतना घोवच तांगेर रावंक येता.अशें जाल्ल्यान तरवाडचो पसारो वाडत वता.देखून सगल्यांची मान्यताय घेवन तरवाडाचे ल्हान ल्हान भाग करपाची चाल तयार जाली.ह्या कुंटुंबांत बायल आनी तिचीं भुरगींबाळां येदेंच कुंटुंब आसता.हाका तावझी अशें म्हण्टात.मूळ तरवाडचे पुराय नेम हाका लागतात.स्वतंत्र भारतात ही मातृसत्ताक कुंटुंब पद्दत सद्या नश्ट जायत चल्ल्या.


== '''संदर्भ''' ==


[[Category:Wp/gom]]
[[Category:devanagari]]
