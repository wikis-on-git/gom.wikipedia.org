एडवर्ड मिल्स पर्सेल
एडवर्ड मिल्स पर्सेल हो अमेरोका भौतीकशास्त्रज्ञ 1933त परड्यू विद्दापिठाची विधुत्  अभियांत्रीकीची बी.एस ही पदवी मेळयतकूच ताका एक वर्स जर्मनीत कार्लझ्त्रेए नगरांतअंतरराश्ट्रय विद्दार्थी विनिमय येवजणेखाला शिकपाची संद मेळ्ळी. ते उपरांत ताणें हार्वर्ड विद्दापिठाच्यो एम. एम (1935) आनी पी. एच. डी. (1938) ह्यो पदव्यो घेतल्यो. दोन वर्सा हार्वर्ड विद्दापिठांत भौतिकशास्त्राचो र्निदेशक म्हणून ताणेँ काम केलें. ते उपरांत 1941-45 ह्या काळांत मॅसॅच्युसॅट्स इन्स्टिट्यूट ऑफ टॅक्नोलॉजीच्या रेडिएशन लॅबोरेटरींत नवें सूश्र्म तरंग तंत्रआनी नवी कंप्रता पट्ट हांच्या लस्करी कामाखातीर रडाराची उदरगत करपा नदरेन अभ्यास करपाखातीर स्थापन जाल्ल्या शास्ज्त्रज्ञांच्या गटाचो तो मुखेल आशिल्लो. 

1946त तो हार्वर्ड विद्दापिठांत सहाय्यक प्राध्यापक आनी 1949 प्राध्यापक जालो. ते उपरांत 1958-60 ह्या काळांत तो विज्ञानाचो डॉनर प्रध्यापक आशिल्लो आनी 1960त गेरअर्ड गेड विद्दापिठांत प्राध्यापकपदाचेर ताची नेमणूक जाली. चुंबक श्रेत्रांत घुंवत आशिल्ल्या आणवीय कणांचे कंप्रतेकडेन अनुस्पंदन मेळोवपाखातीर रेडिओ-क्रप्रता(30 किलोहट्र्झ-300 मॅगाहटर्झ) आनी सूश्रीम तरंग (300 मॅगाहटर्झ-3,00,000मॅगाहट्र्झ) आंदोलनाचो पर्सल आनी ताच्या वागड्यांनी उपेग केलो. ही पद्दत ह्या नांवान वळखतात. 1946त पर्सेल आनी ताच्या वांगड्यांनी मेणांतल्या प्रोटोनाक लागून जावपी अणुकेंद्रीय चुंबकिय अनुस्पंदनाचो सोद लायलि. त्याच सुमाराक फिलिक्स ब्लॉक आनी ताच्या वांगड्यांनी स्टॅनफर्डाक उदकांतल्या प्रोटोनाच्या सोद लायलो. 

ह्या मोलादीक वावराखातीर पर्सेल आनी ब्लॉक हांकां 1952 वर्साचो भौतीकशास्त्राखातीर आशिल्लो नोबॅल पुरस्कार वांटून मेळ्ळो. ह्या सोदाक लागून अणुकेंद्रीय परिबलां, द्रव आनी घन पदार्थातले रसायनीक बंध आनी आणवीय बंधन हांचेविशी म्हत्वाची म्हायती उपलब्ध जावन चुंबकीयअनुस्पंदन वर्णपटविज्ञानाचें नवें संशोधन श्रेत्र निर्माण जालें.






== '''संदर्भ''' ==
<ref>भांगर भुय दिसाळे(27\8\2017)</ref>
