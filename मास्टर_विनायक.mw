'''मास्टर विनायक'''मास्टर विनायक म्हणल्यार विनायक दामोदर कर्नाटकी हांचो जल्म 19 जानेवारी 1910 ह्या दिसा कोल्हापूरांत जालो. तांचे मुऴावे शिक्षण लेगीत कोल्हापूरांतूच जाले. मास्टर विनायक हे अभिनेते, दिग्दर्शक आनी निर्माते आशिल्ले. मास्टर विनायक म्हणल्यार हाडांचो कलाकार. पूण परिस्थितीक लागून तांका नोकरी करची पडली. अशे आसून लेगीत तांचे मन थंय लागूंक ना. तें सिनेमा कडेन वऴ्ऴे.

== सिनेमातले योगदान ==
अयोध्येचा राजा(1932) ह्या हिंदी आनी मराठी भाशेंतल्या प्रभातच्या पिक्चरांत ताणें नारदाची भुमिका केली. प्रभात फिल्म कंपनीच्या पांच सिनेमांनी भुमिका तांणी केल्यो. ताचे नंतर प्रभात कंपनीचें पुण्याक स्थलांतर जाले. मागीर विनायकान कोल्हापूर सिनेटोन हातूंत प्रवेश केलो. ताका दिग्दर्शनाची पयली संद हांगाच मेऴ्ऴी.
