यूल्यस अँक्सलराँड हो नामनेचो शास्त्रज्ञ.न्यूयाँर्क हांगाच्या सिटी काँलेज आनी विधापीठांतल्यान शिक्षण घेतकच 15 वर्सा जीवरसायनशास्त्र म्हूण ताणें काम केंलें. वैजकी शिक्षण घेवपाची आवड आसून लेगीत अर्थीक परिस्थितीक लागून ताची ही इत्सा पुराय जाली ना.न्यूयाँर्क युनिव्हर्सिटी मँडिकल स्कूलाच्या Department of Bacteriology  ह्या विभागांत प्रयोगशाळा सहाय्यक म्हूण ताणें काम केलें.1945 च्या सुमाराक अमोनियाची बाटली फुटून जाल्ल्या अपघातांत तो एका दोळ्यान कुड्डो जालो.1946 त, न्यूयाँर्कच्या गोल्डवाँटर मेमोरियल हाँस्पिटलांत संशोधक म्हूण ताची नेमणूक जाली.हांगा डाँ.बनाँर्ड ब्रूडी हाच्या हाता सकयल काम करतना तो सशोंधन कार्यात फिशाळ जालो.1946 बेथेस्डा हांगाचे काळजाविकार संस्थेंत ताची नेमणूक जाली आनी 1955 त तो थंयचे ‘नँशनल इन्स्टिट्यट आँफ मेंटल हेल्थ’ हे संस्थेच्या वखदी-विज्ञानाचो मुखेल जालो.1955 त ताणें जाँर्ज वाँशिंग्टन विधापीठाची पीएच.डी.मेळयली. तंत्रिका कोशिकांतल्यान (Nerve Cell) आवेग वतकच तातूंतल्यान छेरिवीशश्रळपश हो पदार्थ निश्क्रिय कसो जाता,हाचे विशींचे यंत्रणेचे विशीं ताणें मोलादीक संशोधन केलें.हे यत्रंणेचेर हेर वखदी द्रव्यांचो किचें परिणाम जाता,हाचोय ताणें अभ्यास केलों; ताका लागून कांय मनोविकृती ब-यो जावपाचो संभव निर्माण जाला; -mphetamines,ephedrine, रवीशपशीसळल  लश्रेलज्ञळपंस रसशपी आनी घुंवळीची वखदां हांच्या चयापचय(Metabolic) क्रिये विशीं ताणें खोलायेलन संशोधन केलें.1953 त,वखदांची चयापचय-क्रिया घडोवन हाडपाक वावुरपी Liver Microsome हातूंतल्यान शपूश चो सोद लायलो.तंत्रिका अग्रांतले द्रव प्रक्षेपक (Humoral transmitters in the nerve terminals) आनी तांचो संचय,मोचन आनी निश्क्रियता(storage release and inactivation) हाच्या यंत्रणे विशींच्या संशोधनाक लागून ताका 1970 चो वैजकी विशयाचो नोबल पुरस्कार उल्फ फाँन आँयलर आनी सर बर्नार्ड काट्झ हांच्या वांगडा वाटूंन मेळ्ळो.
