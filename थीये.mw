थीये हो गांव [[बार्देस]] तालुक्यांत स्थित आसा. तो न्हंयांनी नटयिल्लो सुंदर असो गांव. आज थिवी म्हण वळखतात. त्या गांवचे इतिहासीक दप्तरांनी थिये म्हण नांव प्रसिध्द आसा. आज कोंकण रेल्वेचे एक स्टेशन आशिल्ल्यान ह्या गांवचे नांव खूब फामाद आसा.

==सुवात==
थिये म्हापसा शाराक लागीं आसा. ह्या गांवांत म्हापसा न्हंयेचे जायतें फांटे भितर सरतात. थिये हांगा कोंकण रेल्वे स्टेशन अधिकार क्षेत्रांत येता. धालो, फुगडी, शिगमो अश्या तरेचो लोकवेद ह्या गांवांत कांय प्रमाणांत पळोवंक मेळटा. होळावणे ह्या वाठारांत धनगर गवळी ह्या जनावरां पोसपी जमातीची लोकवस्ती आसा. ही जमात सैमाच्या घटकांत देवपण अणभवतात. 

==भुगोल विद्याशास्त्र सापेक्ष रेशा==
हो गांव 1937 हेक्टर क्षेत्रफळ पसरला. हो गांव १५°३६′००″ उत्तर अक्षांश आनी ७८°४३′००″ पूर्व रेक्षांश मदीं आसा. आनी हो गांव न्ह्ंयच्या देगेक आसा.<ref>http://www.fallingrain.com/world/IN/33/Tivim.html Map and weather of Tivim</ref>

==वाडे==
माडेल, होळावणे, गोरवाइ, बोडिये, कानसा, लिमातोड, दामेडे, अवचितवाडो, धानवा, पोणशे, फालकांव, कातुरली, धाट, चिपाडी, पोंडी अशे ल्हान-व्हड वाडे ह्या गांवांत आसात. एका काळार हे वाडे न्हंयेच्या पात्राक लागून एकामेका पासून पयस आशिल्ले पूण आयज हांगां डांबराचे रस्ते आनी वेगवेगळ्या पुलांच्या निर्माणेक लागून हे वाडे जोडल्यात. 

==आख्यायिका==
एका काळार तांदूळ रोवप होच ह्या गांवाचो मुखेल वेवसाय आशिल्लो. आता कांय जाण वेगवेगळ्या हेर वेवसायांत भितर सरल्यात. थियेंत पायनवाडो ह्या वाठारांत एक अर्जुूनाचो रूख आसा. ह्या रुखाक देवारूख म्हण थळावे लोक पुजतात. 

==इतिहास==
थीवी हो एक पोरनो गांव. आदल्या काळार हांगा आदिलशाही राजवटी आशिल्ली. सोळाव्या शतकांत पुर्तुगेजांनी थिये गांव जिकून घेतलो. शेकड्यांनी वर्सा बार्देस तालुको पुर्तुगेजांच्या राजवटीखाला आशिल्ल्यान, ह्या गावांतली हिंदू लोकांची श्रध्दास्थान उदवसत जाली. तरीय आसतना हांगाच्या भाविकांनी आपल्या दैवतांची कांय देवळांचे रक्षण केले. ह्या वाठारांत फातरांनी बांदिल्ल्या तटबंदीचे अवशेश आसात. हाचे वेल्यान आदल्या काळार दुस्मानां पासून बार्देस प्रांताची राखण करपा खातीर तेदें वेळावयल्या राजकर्त्यांनी वेळा काळार हांगां तटबंद्यो उबारल्यो. कोलवाळे न्हंयच्या पलतडी पेडणे आनी म्हापसा न्हंयच्या पलतडी दिवचल म्हाल लागता. दिवचल म्हाल सावंतवाडकर भोसलेंच्या राजवटींतलो म्हाल आशिल्ल्यान पुर्तुगेज राजवटींत संरक्षणाच्या नदरेंतल्यान ह्या गांवांक खाशेले म्हत्व आसले.  

==धार्मीक स्थान==
रवळनाथ सोमनाथ, वेताळ, पुरवाचारी हीं हांगाची मुखेल दैवतां. हांगां क्रिस्तांव धर्माचे लोकूय रावतात. देखून हांगां खुबशीं लहान – वहड कपेलांय पळोवंक मेळटात. सेंट अँथनी, सेंट एलिझाबेथ, सेंट मायकेल, सेंट जॉन, सेंट पीटर, सेंट अँनडूयू हांचें वांगडाच शंबर वरसा पुराय जाललें सेंट फानसिस शावियराचे कपेल लेगीत भियेंत आसा.

==शिक्षणीक संस्था==
सरकारी माधयमीक शाळा

==रस्ते==
ह्या गांवान बरे रस्ते आसा. स्टेट हायवे नंबर १ थीये गांवातल्यान वता.

== संदर्भ ==
<references/>


[[Category:Goemchim Xharam, Ganv ani Zage]]
[[Category:गोयेचीं शहारां, गांव आनी जागे[[Category:

[[ category:devanagari]]
