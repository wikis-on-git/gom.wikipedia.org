'''पोखर्ण ब्राह्मण''' ही ब्राह्मणांतली एक पोटजात.हांकां पुष्कर्ण अशेंय म्हण्टात.सिंधुचें देगण आनी मारवाड आदी तांची वस्ती आसा.हे पंचद्रविडांतलेच एक.तांचे वट्ट चवद्यांशीं फांटे आसून तातूंत पुरायत, व्यास, जोशी,कल्ला, बोहरा आनी उपाध्याय हे फांटे श्रेश्ठ समजतात.
== इतिहास ==
हांचे उत्पत्तीविशीं दोन आख्यायिका आसात.<ref>https://wikisource.org/wiki/Page:Konkani_Viswakosh_Vol2.pdf/811</ref> त्यो अशो -१) हे लोक सुर्वेक बलेदार आशिल्ले.ते कळें खणपाचें  काम करताले.अशाच एका खणिल्ल्या तळ्यांतली देवी तांचेर प्रसन्न जाली आनी तिणें तांकां पोखर्ण ह्या नांवान ब्राह्मण केले.ते कुदळ ह्या अवजाराची पुजा करतात.ताचे वयल्यान वा पोखर्ण ह्या नांवावयल्यान ही दंतकथा निर्माण जाली.२) हांची वसणूक राजस्थानांतल्या पुष्कर वाठारांत आशिल्ली म्हणून तांकां हें नांव पडलां आसुंये. 

हे लोक लांब-रूंद आनी शरिरान घटमूट आसतात.ते गुजराती आनी मारवाडी ह्यो दोनूय भासो उलयतात.तांचेमदले जायते लोक शेती आनी गोरवां पोसपाचो धंदोय करतात. जाल्यार कांय जाण गोडशें करप, रांदप करतात,जाल्यार कांय जाण भाटिया आनी लोहाणा हांचे पुरेयतपण करतात.ताचेमदीं शैव, वैश्णव आनी शाक्त अशे तीन पंथांचे लोक आसात.तांची चवदा गोत्रां आसून दरेका गोत्राच्यो दोन कुलदेवता आसात. 
ताचेमदीं हुंडो वा देज दिवपाची चाल ना.लग्न चड करून बायलोच थरयतात. तांचे भितल्लीं सगळीं लग्नां एकाच दिसा भौशीक पद्दतीन जातात.हेर खंयच्याच उत्सवापरस हे लोक निमाण्या संस्काराक चड खर्च करतात.ते धा दीस सगळ्या सोयऱ्या दायऱ्यांक जेवण घालतात आनी बाराव्या

== संदर्भ ==

[[Category:Wp/gom]]

[[Category:Wp/gom/devanagari]]
