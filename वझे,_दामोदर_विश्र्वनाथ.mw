वझे, दामोदर विश्र्वनाथ: (जल्म: १६ सप्टेंबर १९३०, सोनारभाट,दिवचल - गोंय).

सुटकेझुजारी. ताणें माध्यमिक मेरेन शिक्षण घेतलें. तो आझाद गोमंतक दल संघटनेचो वांगडी आशिल्लो. सुटके झुजाच्या काळांत वण्टीपत्रकां लावप, पुस्तिका वाटप, सुटके झुजाऱ्यांक आदार करप, तांकां पोलिस कारवायांविशीं खबरो पावोवप असलीं कामां तो करतालो. १२ फेब्रुवारी १९५५ ह्या दिसा अस्नोडा पोलिसठाण्याचेर हल्लो करपांत वांटो घेतला ह्या दुबावाखाल पोलिसांनी ताका अटक केलो. उपरांत बावीस म्हयने ताका बंदखणीची ख्यास्त जाली आनी ३१ डिसेंबर १९५६ ह्या दिसा ताची सुटका जाली. भारत सरकारान ताम्रपत्र दिवन सुटके झुजांतल्या ताच्या वावराचो भोवमान केलो.
