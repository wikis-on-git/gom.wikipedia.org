

{{Dhaktem pan}}
…. Page needs to be Edited.

Xivaji moharaz bhosle ghoranneantolo ek xrextth raza ani hindvi svorajeacho somsthapok.

Zolm' ani bhurgemponn

19 februvari 1630, hea vorsa punne hanga tancho zolm' zalo tacho bapuy xohaji ho survek adiloxahint zalear uprant nizamoxahint subhedar podacher aslo. Xivajichim poilim kaim vorsam xohajivangodda moharaxttrant ani kornattokant gelim. Xivaji so vorsancho astona xohajin jizabai vangdda taka benglurchean punneak dhaddlo. Tachi dekhrekh korpakhatir xohajin dadoji kondd'devachi nemnnuk kel'li. Xivajin dadojichea hatakhala rajyokarobharachem xikxonn ghetlem. Toxench aplea zohagirichea mulukhant vosuli pod'dot veusthit bosoili. Xivajichem bhurgeponn tachi auy jizabai hichevangodda gelem. Tachem xikxonnoi ghorach zalem. Jizabain taka ramainn- mohabharotantleo kotha sangun tachea monacher kxatrotezache bore somskar ghoddoun haddle. Hatuntleanoch xivaji moharazachea monant svorajeachi bhauna nirmann zali oxem sangtat.[2]
svorajy

xivajin svorajeacho vaur suru kel'lo ten'na bhartant mukheloponnan muslomananchich razoutt axil'li. Survek xivajin konkonn doreadeg, soheadri ani maull hea dongri prodexantuch svorajy ubaropachem tharail'lem. Tekhatir tannem maulleank ekttham-i korun aplem soiny ubarolem. Toxench bhomvtonnoche kil'ley ghetle. Ut'torekoddoche mogol ani dokxinnekoddochi adiloxahi he tache mukhel dusman axil'le. Punn gonimi ddaupech ankhun, tanchea vhodd soineak tanchea vhodd soineak xivajin aplem rajy vaddoilem. Xivajichi vhoddvik sangpi ani tachea sangateanchea porakromachi tokhnnai korpi ofzhol khanacho vodh; baji probhuchem bolidan; xahistekhanachi fojeti;[3] tanajichem bolidan; agrachean suttka heo kaim prosid'd ghoddnnuko asat. Xivajichi vaddtti prosid'di polloun ourongojeban nimannekodden mirzharaza zoising haka vhodd soiny divn dokxinnek dhaddlo. Mirzharazan dilerokhanachea adaran purondor kil'leak revaddo ghalun, xivajik kil'leacheruch bondkhonnint dourolo. Moglanchea vhodd soineamukhar aplem soiny nikami thortolem hem zannun nimannekodden xivajin mirzharazakodden itihas prosid'd purondor koblat ghoddoun haddli. He koblatik lagun xivajik aple ordeavoir kil'le moglank divche poddle. Toxench xivajin moglancho fokot zohagirodar mhunn raucho oxim ott ghali. Uprant mirzharazan taka ani sombhajik bollzoborin agreak vhole. Uprant ourongojeban tankam nodrokoident dourole. Xittukosannen apli suttka korun xivaji portun punneant ailea uprant tannem aplem rajy vistarachem dhoronn tatpurotem bond dourolem. Punn kaim kalla uprant portun rajyovistarachea vaurak laglo. Zoisingakodden zal'le purondorache koblatint tannem jem kitem vogddail'lem tem sogllem portun melloilem. Toxech anikoi nove mulukh hatasole. Ourongojeban xivajicho paddavo korpache khub yotn kele. Punn xivajin te soglle moddun uddoile. Agreachean ailea uprant xivajik dinddori, salher, mulher him vhodd zhuzam korchim poddlim. 1672 to xivajin xrisomrth ramdassvamichea sohvasant kaim temp sarlo. Ramdasan taka rajyoveustha, loksongroh, rajkaronn ani her vixeamsombondim gurupodex dilo.
Rajeabhixek

xivaji moharaz jen'na apleak rajeabhixek korpak mukhar sorlo ten'na taka kaim sordar ani zohagirodarankoddchean khub virodh zalo. Tachea kxotriyt'tvabd'dol monant dubavo aslo te taka raza manpak toyar naxil'le. Dekhun tannem kaxicho mhaponddit gagabhtt'tt haka apoun haddun dhormoxastrachea adaran aplem kxotriytv sidhd kelem. Uprant jyextth xu. 13 xukrovar xoke 1596 hea disa apleak rajeabhixek korun ghetlo. Xivajin tea vellar rajy choloupa khatir oxttoprodhananchi nemnnuk keli. Tanchi volleri oxi[4]

    mukhy prodhan
    amaty
    senapoti
    pondditoravo
    neayadhix
    sochiv
    montri
    sumont

toxench rajeabhixekachea nimtan xivajin ‘hon‘ ani ‘xivrai‘ oxim don nannim poddlim. Rajyokarobharachem madhyom' svobhaxent aschem mhunn tannem rajyoveuharokox ujvadda haddlo. Aplem svorajy vaddoitona taka purtugez, ddoch, french ani brittix hea porkiankoddenuy songhrx korcho poddlo. Tekhatir taka zhuzari tarvam bandchim poddlim. Toxench malounn lagsar doreant sindhudurg ubarolo ani rotnagiri, podmodurg, vizoidurg, koleann ani herkodden navik kendram nirmann kelim.

Rajeabhixeka uprant xivajiche choddxe dis vaitt gele. Tachi bholaiki ibaddoli. Jizabaik moronn ailem ani tacho put sombhaji moglank mell'llo. Punn bholaiki sudarlea uprant tannem dokxinn koddche jinji, velor he prodex gheun rajyovistar kelo. Toxench kutuboxahi ani adiloxahi kodden bore sombond sthapit kele. Punn uprant tachi bholaiki portun ibaddoli ani tatuntoch taka moronn ailem.


==Polleiat ==

{{VD|शिवाजी महाराज}}

[[Category:Konknni]]


[[en:Shivaji ]]
