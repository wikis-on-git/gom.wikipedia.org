'''प्रिन्स जाकोब''' <ref>तियात्राचो इतिहास- प्रकाश थळी.</ref>प्रिन्स जाकोबाचे पुराय नांव मिंगेल जाकोब कार्मो लुईस फेर्नांदीस चो जल्म १६ जुलाय १९६० दिसा मंडगांवच्या फातोड्ड्या गांवांत जालो.आपले शिकप एस.एस.सी. मेरेन आनी उपरांत फिटर आनी मशिनिस्टाचो डिप्लोमा घेतले.तियात्राच्या मळार बरोवपी,दिग्दर्शक, नट आनी गावपी म्हूण फामाद आसा.तियात्र माचेर ताणे पयलेच फावट ९ वर्साचो आसतना झारियु डायस हांचे ‘चूक हांवें आदारली’ ह्या तियात्रांतल्यान पावल दवरलें.ताचे उपरांत लिगो-यो फेर्नादीस हांच्या ‘जेजूम्हाका पाव,’
‘जेवून खावून बदमास,’ ह्या तियात्रांनी ताणे विनोदी भुमिका केल्यो.रोबीन वाज हांच्या तियात्रांनी ताणे भुमिका केल्यात. तो चड फामाद जालो रोजफन्स च्या तियात्रावरवीं. ताच्या ‘देव आनी देंवचार,’ ‘हारसो,’ ‘बावलें,’ ‘घात,’ ‘शेजारी,ह्या तियात्रांनी ताणे म्हत्वाची भुमिका
केल्यात. रोजफन्साच्या ‘थापोट’ह्या तियात्रांत ताणे केल्ल्या भुमिकेक खातीर ताका ‘प्रिन्स’ ही 
पदवी लोकानी दिली.‘पिंजरें’ हो ताचो पयलो स्वताचो तियात्र. ताचे कांय तियात्र म्हळ्यार ‘पोसको,’ ‘पातक,’‘पाद्री,’ ‘पेरगांव,’ ‘पायणो,’ ‘रगत,’ ‘रुपणे,’ ‘रोंग,’ ‘जायात जागेन पाद्री जुजे वाज,’ आदीं. ‘पाद्री’ आनी ‘पाद्री जुजे वाज’ हे ताचे कांय फामाद जाले तियात्र।<ref>100 years of Konkani Tiatro-Wilmix Wilson Mazarello</ref>

== '''इनामां''' ==

१९८६त खासदार मुरली देवरा पुरस्कृत सगल्यांत भुरगो बरोवपी आनी बसोवपी म्हूण मुंबयंत ताका इनाम मेल्लो.

१९८५त ‘गुलाब’ म्हयनाळ्याचो मानाचो पुरस्कार ताका मेळ्ळो

१९८९त फोंडेचो मानादीक ‘मुसा पुरस्कार’ ताणे जोडलो

१९९१त ‘गोवा पोस्ट’ ह्या इंग्लीश सातोळ्याचे ‘थियेटर पर्सनालिटी ऑफ द इयर’ हो भौमान अमिताभ बच्चन हांचे कडसून घेतलो.


== '''संदर्भ''' ==
[[Category:Wp/gom]]

[[Category:Wp/gom/devanagari]]
