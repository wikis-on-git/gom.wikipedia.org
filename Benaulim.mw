[[File:Administrative map of Goa.png|thumb|Administrative map of Goa]]
'''Benaulim''' vo Bannauli vo Bannaule ganv, [[Moddganv]] xarache dokxinn – pokximek, Goemchea Xaxtti  talukeant asa. Ut’torek vatten vakddi – tikddi axil’li Sal nhoim hea ganvchi soimbik xim' zalear pokximek Arabia doria vatten axil'li vell'lle. Surale and Colvem he ganv ut’tor – purv ani ut’tor pokxim thaun taka revaddo ghaltat toxench Varkem ho ganv tache dokxinneche ximer asa. Ho ganv Bannauleche Panchayatik poddta.  Aple girest Sonskrutik diaza vorvim Bannaule ganv aplea ganvkaranchem ani bhonvddekaranchem kalliz jikun gheta. 
=='''Bannaule Ganvchi Utravoll Xastr'''==

Sokoil bhorti kel’le zaun asat Bannaule ganvchea nanva vixim dil’lim vingodd vingodd motam. 
•	F. N. Xavier, Historico das Communidades, Panaji, 1852, parte II, P. 29 ( Portugezintlean onnkar kelam)
•	Hea ganvchem (Bannaule) nanv Banna – veli mhollear arc – a voir hea nanvantlean ailam.
•	Roque Moniz, Na terra de Sao Joao Batista (Notas Historicas), Margao 1933, p.3. (Portugezintlean onnkar kelam)
•	Bannaulechem mull porompore kodden khatri korun dita ki hem nanv ‘Banna – ali’ hea musolman mon’xachea nanvantlean ailem, jednam tanche kullechem dhoniponn choltalem ani ho ganv tancho aslo. 
•	Panduronga Pissurlencar… ( Portugezintlean onnkar kelam)
•	P. P. Shirodkar, utravoll xastr he ganvchem ani suvatechem, Goemchim navam, Pan 2 13 – 214, 1993. Indiechea lokamnchem, Goem, vol. XXI (sompadk – P. P. Shirodkar, H. K. Mandal) “Saxttintlea Bannauli nanvachem zaitem bodlop zalam. Saxttichea sobitaie pormonnem tea kallar te Baneli vo Banali mhonn vollkhotale. Uprant te Bannovli mhonn borovpak lagle ani atam tem zala Bannauli. Bannauli he utor Banvalli vo Banhalli, mhollear ranan damplolo ganv. Hea navam modem ani purann – kothetlea Parashuramachea banna kodden kosloch sombond na mhonn Goeant bhavart asa.”

=== '''Bharotacheo Puranantleo Kanneo ani Bannaule''' ===
	Indie sarkhea purvpuratonache zomnir ani sonskrutint zaitem kitem fattlea purann kanneanlean ani dontkothetlian sodun kaddlam. Amchea ganvcho itihas tacho ek kopcho. ( sokoil dil’leo kai purann kanneo ani dontkothanim amchea sobit ganvcho itihas asa.)
	Atamche Goem ut’torechean 14 ani 15 vistarak poddta ani udentichean 73 ani 74 rekhar. Western ghats vo sahitri dongor udentichean ani lamb rund reve vello ostomtechean taka doxim korpi sobagunn.
	Konknnitlean Benaulim vo Banavli nanv zaitea sondorbantlean upzolam. Hea ganvantlem kherit devullachem Bannachea dhoniak, Banespor haka kelam. Xaxtintlea itihasant Goemkar lokamnk Banavli mhollear Bamangaon vo Bhrahmingaon. Bamnnancho ganv. Hea ganvchi soirigot Parashuram kodden as oso aspoxtt somoz asa. 
Amchea dollea samkar heo tin Indiecheo kanneo amchea hea ganva voir asat. 

=== '''Parashuram ani kuradd''' ===
	 Parashuram purv kanni, sovo avtar Vishnnucho, tichi soirigot Shiva devache Parashu      
( kuraddi ) kodden asa. Oxi ek kanni asa ki khup denvchar dev – devtiank tras ditale. Hi khobor dev – devtiamni Shiva devak sangli. Jednam Shiva devan denvcharamncho bhosm kelo, tednam tannem zaitim denim Rochnnacher otoilim. 
	To Jamadagni ani Renuka hea bharger bamnnache kullint zolmolo. Tea pasot taka Bhargava mhonn ollkhota. Bhargava he Hehaya rajvonxantle xikkox asle. Tanche kodden unch panvddeachem fattboll ani zaiti ekthaim kel’li girestkai asli. Reika, hea Parashuramachea vhodddlea xapaichea kallar, Hehaya rajonxa kodden raxtracho karbar cholounk poixe unne poddle. Oslea vellar odhikareamni Reika kodden adar maglo tea vellar tannem dilo na. tea pasot Kashatriya hancho raja ragabhorit zalo ani tannem khup bamnnamnk jivexim marle. Kai zann polloun gele. 

=== '''Kashatriyanchi kapa – kapi''' === 
Nirvaxeam modem Parashuramcho xapai zolmolo. Kashatriyamni haddleli loz bamonn kednach na visorle. Parashuramachea jivitantli ek ghoddni Puranas hatunt oxi boroil’li asa. To hanga thoim sonvsarant bhovunk gelo, te mhollear Bharat – desa, ottra favtti Kashatriyanchi kappa-kapi koruna plea purvozank jivexim marloleanchi sud gheunk. Uprant, niropradi kashatriyanchi hot’tea kel’lean Parashuraman aplea patkam khatir prachit kelem. Tannem ek bolidan kelem ani tantun tannem apli girestkai, zominn pasun Bamnnamnk dili. Tea vellar Kashyap zo pujari bolidan bhettoitalo, tannem mhollem, “Oh Ram, tuem mhaka sogli zominn dili ani atam tum mhoje matient ravunk mhaka sarkhem na. atam tujean dokxinnek vochun doriache dhoddir ravunk zata.” Parashuram dokxinnechean chollun gelo ani tanne dhoria kodden apleak ravunk zomnni khatir vinnovnni keli. Tea vellar Varuna hea udkachea devan taka doriant asodd xevttun marunk lailo.
	Parashuraman challon (Shurpa) xenvttili ani dhorian taka zomnni vatten vat dili, zoim thaun tannem ubo ravun asodd marleli thoim porian. Atam he suvatek Shurparaka, Kerala mhonntat. Ek kotha sangta ki Parashu (kuradd) doriant uddoil’li.

== '''Bhagevont Juanv  Bautistachi Igorz –ek Daiz''' ==
He Igorjent bhitor sortanam dhavea konnxeak lhan ark-achem kopel asa, thoim  bautizmachi pi polleunk mellta. Tatunt povitr kel’lem udok asta ani tantunt adlea kallar bautism ditale. Hi bautismachi pi eka kupantorachea fatrachi akarun sobit kelea. Hea kopelachem khaxel’lemponn mhonnlear hea suater Bhoktivont Juze Vazacho, zaka Celavancho (Sri Lanka) apostle mhunntanv, tacho  bautizm hech suater zal’lo. Osleo Povitr udok ghalun dovorpacheo anik tin pi-eo asat, ek modlea darant bhitor sorpache suater, ani don igorjechea donui bazum-ni daram lagim.
[[File:Bhagevont Juanv Bautistachi Igorz.JPG|thumb|Bhagevont Juanv  Bautistachi Igorz]] [[File:Bhagevont Juanv Bautistachi Igorz 1.JPG|thumb|Bhagevont Juanv  Bautistachi Igorz]][[File:Padre Juze Vazachi murti.JPG|thumb|Padre Juze Vazachi murti]]

== '''Piazza Khuris''' ==
Igorjechea samkar sumar donxe metrache vatte bhitor, ut'tor dixen ek khuris asa, zaka Piazza Khuris mhunntat.   Hea khursak Saxttintlea dusrea khursam bhaxen titli akarnnnechi sobitai na. Punn, hea khursak sumar 4 foot unchaiechem pedd asa ani ekach khoddpachea fatracho to akarun kadla.  Visvea xekddeant hea khursa ani igorjeche modentlean rosto bandlo ani ho khuris igorje pasun pois urlo ani to vegllo koso disunk laglo. Dukhachi khobor mhunnlear hea khursachem kheritponn ani kaxel’leponn, vatter yevpi-vochpi visortat vo tankam disna.[[File:Piazza Khuris ani Monte Kopel.JPG|thumb|Piazza Khuris ani Monte Kopel]]

== '''Monte Kopel''' ==

Eke dongurleche tengxek Monte mhunntat. He Bannauleche igorjeche ek kilometr pois, uttor – uddenti dixen ek Monte asa. He Montir anik ek kopel asa.
Sorvbhonvtonnchea ganvam modem ho zago soglleam von doria pasun sumar tis ani char metr unchaier asa. Hanga ravun eke vatten Benaulim-chi igorz bori nodrek yeta ani dusre vatten ravun sobit sundor doriache dorxon ani sorbhonvtti vattharachem dorxon mellta ani hem polleun mon bulta.

== '''Bannaule ani Bhoktivont Juze Vazachi Soirigot''' ==

Bannaulechem ek mukhi khaxelleponn mhunnl’lear ho ganv ani Bhoktivont Juze Vazachi Soirigot. 21st April 1651 hea disa Pulvaddo (Porbu Vaddo) hea vaddeant aplea avoichea ghorant to zolmolo ani tacho bapui  Cristóvão Vaz ani avoi Maria Miranda hancho to tisro put aslo. Tacho bapui ganvan Sancoal-cho zalear avoi Benaulim Ganvkar Miranda familintli, punn tanchea kullantlo atam konnunch urlo na.
"Juze Vaz vaddlo tedna taka bapain Latin xinkche khatir Bannauleche eke xalleant dhaddlo. Latin baxen padriponnachem xinkop zatalem. Tachem jivit Banaulim tannem ummedin sarlem, ani magnneank, misak ani dorm-dan toxem her dan korunk to kednanch pattim raulo na. Disachea disak to misant vantto ghetalo, sacrament ghetalo ani igorjent vochunk vatter choltanam ters korit choltalo. Taka dhormik pursanvanim ani Khursache vattent bhag gheunk khub umed bhogtali."
1929 – 1930 he vorsa, Banaulim Bhoktivont  Juze Vaza-che avoichea ghora samkara tacho ek putllo bandlo. Vorsachea vorsank hanga 21ver Abrilache, tachea kherit zolmachea disachi somorombhnni hanga kortat. Halinch to novena bandun kaddla. [[File:Bhoktivont Juze Vazachi murti.JPG|thumb|Bhoktivont Juze Vazachi murti]] [[File:Bhoktivont Juze Vazachem avoichem ghor.JPG|thumb|Bhoktivont Juze Vazachem avoichem ghor]]

== '''Divine Providence Kovent, Cana-Benaulim''' ==
Bhagevont Joao Bautist-ache igorje laginch Divine Providence kovent asa. Ho kovent Nixkollonk Gorb Sombovlele Franciskan hospitalers dhormikam samballta. 
Hem ‘Zanntteam khatir ghor” mhonn akar ghetlo. Survatek fokt bhailam khatir mhonn aslem tem sov mhoinea modem dadleank legun gheunk suru kelem.

== '''Don Bosco – Tornatteam khatir kendr''' ==
	
Hem ghor 1987 vorsa staplelem. Tem Gõy ani Daman Arkidiocese-nt urta. ‘Blessed Jose Vaz Animation Centre’ Don Bosco Sanstha mhonn hea navan ollkotat.
Don Bosco Youth Animation Centre, Benaulim, Goenche vatarantle Dev sondexkarank, toxench tornatteanche akarnent khub vavr korta. Apnnem kitem korche hem sod launk hanga vocational Counselling zata ani Padriponnechem xikop korunk bhitor sorunk sodtat tea tornatteankui te marg dorxonn diunk vavurtat.[[File:Don Bosco – Tornatteam khatir kendr.JPG|thumb|Don Bosco – Tornatteam khatir kendr]]

== '''Dr.Rafael Pereira - Asilo''' ==

1951 vorsak gorjevontank ani ghoribank kherit adar zaunk, Bannaulechea D. Helena da Cunha e Pereira hannim somplelea Dr. Rafael Santana Pereira hanchea nanvan dhan dilem, ani 2rer Mayache 1951 hea disa aple diazacho vantto hea borea karyak dilem ani ek asil sthaplem.
Hea asilant donui banauleche Firgojentlim sumar 15 zanttim ani gorib bailank kainch kors korinastana asro mellta. Hem asil samballunk, “Handmaids of Christ”, hea sonvsteantleo madri bhoinneo samball kortat ani choloitat.

== '''Paryattak Akarxann''' ==

=== '''Doria vello''' ===

Banauleche Ganvant don vellecheo deggo asat  – Benaulim vell, hangchi mukhi vell ani hanga zaito lok aplo vell sarunk ieta. Toxench, hanga Vaddi beach, hi vell asa hanga toddo lok asta ani hi matxe xant suvat.  Benaulim Beach, hi ek doxin goy-chi nanvosti vell and hanga gorjecho suvidai asat ani jevnna kannachi suvida diunk shacks asat.  Johncy’s ani Pedro’s him nanv vosti ani ruchichem ani Goy-chem kaxel’lem toxench her jevonn hea shackani mellta. Hanga jevnnak ek pavtt ailear lok tem jevonn chakunk porot ieta.
[[File:Bannaule Doria vell.JPG|thumb|Bannaule Doria vell]]
[[File:Vaddi vell2.JPG|thumb|Bannaule Doria vell]]
[[File:Vaddi vell 3.JPG|thumb|Bannaule Doria vell]]

=== '''Sal nod and Kamlam Tallem''' ===

Doria vello asat tache bhair Sal nod Bannavlentleant vhanvta. Hi nod Madgaum suru zata ani Bannaule, Navelim, Varca, Orlim, Carmona, Dramapur, Chinchinim, Assolna, Cavelossim, Mobor hea ganvantlean vhanvot Betul doriant sompta.
‘Kamlam Tollem’ hem tollem gulabi sallkhamnim bhorlelem dista. Hanga torekvar sukhnnim polloun jiv ekdom khuxal zata.  [[File:Kamlam Tallem.JPG|thumb|Kamlam Tallem]][[File:River Sal.JPG|thumb|River Sal]]

=== '''Goa Chitra Sangrahalai''' ===

Goa Chitra Museum, ho ek lhan ganvtti imarot. Xekddeam adleo utponn zal’leo xetant ani ghora veparant vavr korcheo hozaramni vostu ekthaim korun hanga dakhoileat. Victor Hugo Gomes hannem hem 2010 vorsa staplam ani  toch tem samballta. Archeological Survey of India hannim ho museum akhea Bharotant  hea kalla voilo soglleam von boro museum mhonn toknnai kelea. Kitea pasot hem sogllem tannem ekthaim kelam ani koxem kelam hi mahiti tache lagim bhasabas kortanam aikunk mell’lea.’Goa Chakra’, Vatto, hacher tharailolo fuddlo vavr aplea monant asa mhonn to sangta.[[File:Goa Chitra- Museum.JPG|thumb|Goa Chitra- Museum]]

=== '''Taj Exotica''' ===

Taj Exotica, Goa hem 56 acres hirvea zomnir Mediterrenean taren khasgi veller Arabia doria nodren patllailam. 

== '''Vevsai ani vaur dhonde''' ==

Hea ganvant azunui thoddea lokamnim poromporik vavr-dhondo chalu dovorla. Tantuntlo kaim mhonnllear, xetkamti, thovoi, kharvi, dudhak lagun gorvam pospi, adi.,. Thoddea vorsam adim konddeamcheo vostu korpi ek famil-ui asli.[[File:Xetkamti.JPG|thumb|Xetkamti]] [[File:Kharvi.JPG|thumb|Kharvi]] [[File:Thovoi.jpg|thumb|Thovoi]]

== '''Sonskruti''' ==

=== '''São João-chem fest''' ===

Firgojecho patron mhonntoch, São João-chem fest, Junache 24ver hanga vhodda dobajean ani poramparik chalin somorombhtat. Hea festak ‘zanveanchem fest’ oxem-i mhonntat karonn, adlea chalim pormannem, nove kazari, zanvoim aplea sasumai-chea ghora hem fest monoitat. Mai aple dhuvek san’nam-vodde ani follam bhettoita. Tornattim matheak fulam-follachemchem kopel guntun ghaltat, dadle - tornatte, kantaram korit ani ghumtam- dholkax vazoit vaddeant bhonvtat. Pausacho temp mhonntoch tollim ani baim-io bhorun vot’tat ani tantunt dadle uddkeo martat. Hea kallar soimbachi rakhonn korpachi zagrutai ganvchea lokam modem haddunk lhan lhan kariavolli dovrun, kednam zhaddamcheo rompio zalear anik kednam-i kopddeacheo pixveo lokank vantt’ttat.

[[File:Sao Joao 8.JPG|thumb|Bannaulecho Sao Joao]]
[[File:Sao Joao 5.JPG|thumb|Bannaulecho Sao Joao]]
[[File:Sao Joao 2.JPG|thumb|Bannaulecho Sao Joao]]
[[File:Sao Joao 3.JPG|thumb|Bannaulecho Sao Joao]]
[[File:Sao Joao 4.JPG|thumb|Bannaulecho Sao Joao]]
[[File:Sao Joao 6.JPG|thumb|Bannaulecho Sao Joao]]
[[File:Sao Joao 7.JPG|thumb|Bannaulecho Sao Joao]]

=== '''Tiatrists ani Songitkar''' ===

Bannaulkaranchea rogtant songit vhanvta. Khubxe famad songitkar zoxe A. Moraes, R. Moraes, toxench tiatrist-ui hea ganvantleant upzoleat. Thodde tiatrist morun gele, Rosario Rodrigues, F. Koloi, Jack Bendes, Christopher, adi tor thodde azunui tiatr palkar ekdom boro vaur kortat. Tantuntle kaim zann mhonnlear, Peter-Roshan, Roseferns, Ben Evangelist, Menino-de-Bandar, Meena, Jack Rodson, Comedian Bryan, Rosario de Benaulim, Peter, Evon, Jose, adi…
Carnavalak khell tiatr pollounk-ui ganvant, vaddeam vaddeamnim lokanchem bhirem ekttaim zata. 

=== '''Carnaval''' ===

Vorshik Carnaval-chem prodorxonn Bannaule veller veta tea rostea voilean zata. Sogllo lok, bhurgim, tornattim, bailo, dadle, zantte hem prodorxonn polleunk upott bhortat.

== '''Bannavlek lagu zatolim Mandde-Dulpodam ani Dulpodam''' ==

=== '''Bannaleantun muzo gaum-um(Manddo-Dulpod)''' ===

1.  Bannaleantun muzo gaum-um
Aulako otam y aum-um
Eku tsampeatso purho geurn ge cumary
Ogrhailem naum-om
2.  Estudako otonnom
Bollsant bolu galnum veto
Mogu axilolo dekun cumarik
Soglo havoilo
3.  Rubachi nam re zorhi
Sukunum zalea mori
Eki cumari maka mel-lli ga saiba Hapri pitolli.
4.  Dispidiro tuka kelem
Aulako venam munnum
Cumarinum apoicha' dal-llo re tuka
Cazara' lagunum.

=== '''Danddea Caetan Butiqueiru(Manddo-Dulpod)''' ===

1. Danddea Caetan butiqueiru
To zoborth fitixeru (feiticeiro)
Tea Jaquina (Joaquina) baie'
Beij dicha'ota
Ubo man-nun feru

2.  Doni tini muinnem zale
Jaquin vareako geleari
Turn kosolem varem
Geta go Jaquin
Bannale' velleri

3.  Naveleche munn to burge
Tevei kot-tai-i moskore
Caetan baba' sangunum
Tanche menddeanche
Karhum' laitai dolle
Cor   Ai, ai, Jaquin baienum
Kondonnanim taka maru dilo.

=== '''Aitra' Sonta' Missa' Otam(Dulpod)''' ===

Aitra'-Sonta' missa' otam
Bannalechea orgachea ponda
Missa' sanum gar' otonnom
Dixtti pol-llim Romanacha tondda'
Aj menddeache fol-lleai dolle
Sinal dilea Cotrinankorhe (Catarinakorhe)

=== '''II. Variant Melody''' ===

Ago (muja Cotrin) baio
Mapxeam' y amim ya go festako
Tinga maka
Mellum' zai Jose (Zoze) mestako
Barik pizment
Galum' zai mugy'lea (mugelea) humsako
Tem-eim (tenveim) maka
Galum' zai tugy'lea (tugelea) cazrako

=== '''III''' ===
Korzolly'm (Korzollcm, Caranzalem) gelolim
Go Marian gelolim fogako
Foga' gelo' kochen
Go Marian dekil' cumpariko (compadre)
Reng-tte-tte-tteng
Caxy (caixa) vazota, abalu lokatso
Quadro formar kela
Go Marian sold'dam (soldadank) dorunk.
Lab dony tiny meji
Go Marian paianchim paulam.

=== '''IV''' ===

Lambi tenkrhi geum
Cherhuva binddam parchum'ya
Binddecha mullant
Cherhuva digaim-im nidum' ya

=== '''Monti Sokolo Go: Bannale(Dulpod)''' ===

Monti (munty) sokolo gor Bannale (Banaulim) 
Rot-ttai kole*, tsoi tsoi tsoi!
Monti sokolo gor Bannale
Rot-ttai kole

Monti sokolo gor Morhgonvam (Margao) 
Rot-ttai pervam*, tsoi tsoi tsoi!
Monti sokolo gor Morhgonvam
Rot-ttai pervam

Anich'baraboch'ankvar tsole 
Caza’ zale, tsoi tsoi tsoi! 
Amch' baraboch' ankvar tsole
Caza' zale

Caza' zaunum bory' (bore) surhole
Vignantule, tsoi tsoi tsoi!
Caza'zaunurn bory surhole
Vignantule

Sogle rati der'm (deram) fapaitai 
Bambnnam' tsole, tsoi tsoi tsoi! 
Sogle rati der'm fapaitai
Bambnnam tsole

=== '''II. Variant Melody''' ===

Max' manalea porkondako
Tusa' foie, tsoi tsoi tsoi!
Max' manalea porkondako
Tusa' fole.

Okle mana haunum tantso
Gostu polle, tsoi tsoi tsoi!
Okle mana haunum tantso
Gostu polle.


==Polleiat ==
[https://en.wikivoyage.org/wiki/Goa Goy Wikivoyage]


[[Category:Konknni]]
[[Category:Goemchim Xharam, Ganv ani Zage]]
