== अभ्यंकर, अनंत गोविंदः (जल्मः 12 ऑगस्ट 1932, आंबोडें- सत्तरी) ==
गोंयचो सुटके झुजारी. ताणें प्राथमिक शिक्षण मराठींतल्यान घेतलें. सुटके चळवळी काळांत तो ‘नॅशनल काँग्रेस गोंय’ हे संघटनेचो वांगडी आशिल्लो. स्वातंत्र्या उपरांत तो ‘इंडियन नॅशनल
काँग्रेस’ ह्या संघटनेचो वांगडी जालो. सुटके चळवळीच्या काळांत ताणें जायतो वावर केला. तशेंच भौजन समाजाक शिक्षण मेळचें महूण तो खूब झटला. 26 जानेवारी 1955 दिसा सत्तरीच्या धावें
वाठारांत जाल्ल्या सत्याग्रहांत ताणें वांटो घेतिल्लो. देखून ताका आठ वर्सां बंदखणींत खर ख्यास्त भोगची पडली. त्या भायर दंडय भरचो पडलो.15 ऑगस्ट 1974 दिसा [[भारत]] सरकारान ताम्रपत्र दिवन ताचो भोवमान केलो. 18 जून 1985 दिसा [[गोंय]] सरकारान ताचो भोवमान केलो.



[[Category:! गोयेकार - फामाध व प्रसिद ]]
[[Category:Goemkar – Famadh / Prosidh]]
[[Category:Prosidh, Famadh Monxeam]]

[[वर्ग:देवनागरी]]
[[Category:Prosidh, Famadh Monxeam]]
[[Category:प्रसीध, फामाध मंश्यां]]
