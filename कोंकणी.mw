कोंकणी (देवनगरी: कोंकणी ; कन्नड:ಕೊಂಕಣಿ; मल्याळी:കൊംകണീ ; रोमी लिपी: Konknni ; IAST: प्रारूप:IAST ) ही भारतांतली एक भास, भारतीय-येवरोपी मुळाची जावन आसा. हे भाशेचे मूळ Indo-Aryan कुळांत सापडटा, आनी हे भाशेंत द्राविड भासांतले आनी कोंकणींत द्राविड भासांतलें सुमार शब्द आसात. कोंकणीचेर हेर भासांचो खूब प्रभाव जाणवता देखीक पुर्तुगेज, कानडी, मराठी आनी फार्सि-आरबी.

==प्रांत==

कोंकणी भारतांतल्या पश्चिमी देगेर, म्हळ्यारुच कोंकण प्रांतांत आस्पावपी राज्यांनी उलयतात. गोंया, महाराश्ट्रांतलो कोंकण विभाग,, केनरा, (costal कर्नाटक) आनी केरळांतल्या थोड्या जाग्यांनी ही भास उलयतात. तशेंच प्रत्येक राज्यात स्वताच्यो खाशेल्यो अश्यो बोली आसात. तशेंच उलोवपाची तरा, व्याकरण, स्वरशास्त्र, उच्चार, शब्दसंग्रह जाग्या जाग्यार बदलत वता, इतलेंच न्हय तर, वेगवेगळ्या जाती-धर्माचे लोक वेगवेगळ्यो बोली उलयतात.

==लोकसंख्या==
भारत सरकाराच्या नोंदणी विभागाच्या १९९१ कलमानुसार, भारतांत कोंकणी उलयतल्या लोकांची संख्या १,७६०,६०७ आसा .म्हणजेच भारताच्या लोकसंख्येतले ०.२१% लोक कोंकणी उलयतात[1]. भारत संविधानात सूचीत केल्ल्या वळेरेत कोंकणी १५व्या स्थानार आसा.२००१ वर्स केल्ल्या लोकसंख्येचे आंकडे अजून प्रसिद्ध करूनांत. भारताच्या भायरूय कोंकणी उलयतल्यांचो आंकडो ५ लाखाच्या वयर आसा. सरासरी जगभर कोंकणी उलयताल्यांची संख्या ७६ लाख(अदमासान) आसा [2] [3]

==मूळ==
कोंकणी भास कोंकण प्रांतांत जल्मली(एका वेळार "कोंक" म्हळ्यार भारतचो पश्चिम किनारो, गुजरात सोडून) आनी थंयच ती वाडली,म्हणून "कोंकणी".
एक मान्यते प्रमाण आर्यांचें गट , उत्तर भारतांतल्यन सरस्वती नदी नदयेच्या देगेवयल्यान,थंय पडिल्ल्या दुकाळा उपरांत(७०० इ. पुर्व) कोंकणात आयले.[4]. हे आर्य शौरसेनी नावाची प्राकृत भाशा उलयताले,जी खुद्ब काळा उपरांत कोंकणी भाशेत रुपांतरीत जाली. [5].

आनी एका तर्काप्रमाण कोंकणी,"कुंकणा" नावच्या एका द्रविडी भाशेचे सुधारीत,आनी संस्कृतिकरण जाल्लें रूप .कुंकणा आदिवासी( जांका कोक्नि, कुक्नि वा कुक्ना अशेय म्हणटात) आता उत्तर म्हाराश्ट्रात आनी दक्षिण गुजरातात वसतात,पूण नांवा प्रमाणे पळयल्यार , कोंकण प्रांतात आदीं रावताले.सोंस्क्रुत/प्राक्रुत ची उतरा मेळयिल्ली.[6]

==इतिहास==
==पयले वर्स==
कोंकणी भाषेचि प्रगति गोंयांत जाली. पुर्विच्या काळार कोंकणी बरवुक ब्रह्मी लिपि वापरताले,पूण तें थोड्या वेळा उपरांत बंद जालें आनी ताच्या उप्रांत देवनगरि लिपि वापरुंक लागले. कोंकणी घरांत आनी धार्मिक कार्यांत वापर्लें जातेले.
