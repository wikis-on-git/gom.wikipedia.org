'''बाबासाहेब पुरंदरे'''
बळवंत मोरेश्र्वर पुरंदरे हांचो मूळ गांव पूणे जिल्ल्यांतलों सासवड.इतिहासा विशीं अभिमान सत्य तपासपाची संशोधक वती,संयम,चिकाटी,एक प्रकारचें पिशेपण,स्मरणशक्ती ह्या गुणांचो संगम बाबासाहेब पुंरदरे हांच्या व्यक्तिमत्वांत आसा.ह्या गुणां सयत खर बुद्दी,विशेशताय आनी लेखन-प्रतिभा आनी वक्तत्वकला हे गुणूय तांच्या व्यक्तिमत्वांत दिसतात.तशेंच सखोल अभ्यासा सयत,शिस्तबध्दताय,वक्तशीरपण हीं तांच्या सभावाचीं खाशेलीं तासां.बेलभंडारा ह्या नांवान बाबासाहेब पुरंदरेचें सचित्र चरित्र डॅ.सागर देशपांडे हांणी बरोवन प्रसिध्द केलां.बाबसाहेब पुरंदरे हांकां डिवाय पाटील अभिमत विह्यापिठान रडॅक्टर आफ लॅटर्स हे मनद पदवेन सन्मानीत केल्यात.तरणेपणा सावन पुण्यांतूच स्थायीय जाले आनी भरत इतिहास संशोधक मंडळ हे संस्थेंत काम करपाक लागले.
ह्या जाग्यारूच इतिहास संशोधक ग.ह खरे हे बाबासाहेबाक गुरुस्थानीं लाबले आनी इतिहास संशोधक म्हूण तांची वाटचाल सुरू जाली.इतिहासाचो ध्यास घेतिल्ले बाबासाहेब हे तरणेपणा सावन राष्टीय स्वयंसेवक संघाच्या संपकांत आशिल्ले.त्याच काळांत ते प्रल्याद केशव अत्रे हांच्या दिसाळ्यांत लेखन करताले.ते भायर आपलो मेवणो श्री ग. माजगांवकर हांचे वांगडा माणूस नेमाळ्यांतूच काम करताले.ज्येश्ठ इतिहासकार आनी कादंबरीकार गो.नी दांडेकरांची भेट जाली.मागीर ते दोगूय गडांचेर एकठांय भोंवताले.बाबासाहेब पुरंदरेन महाराष्टांतल्या गड किल्ल्यांचो आनी मराठा सामाज्यआनी शीवकालीन इतिहासीक दस्तवेजाचो खोलायेन अभ्यास केलो.भारताक स्वातंत्र्य मेळतकच पुतगेजांच्या ताब्यांतलो भारताचो उरिल्लो वाठार परत मेळोपाक लडिल्ल्या गोंय,दादरा नगर हवेली मुक्ती संग्रामांत बाबासाहेब पुरंदरे हे सुधीर फडके हांचे वांगडा वांटेकार जाल्ले.
