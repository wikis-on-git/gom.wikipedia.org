'''सां.जासिन्तो जुंवो''' हो गोंयचो एक ल्हान व्दिपां मदलो सगळ्यांत ल्हान व्दिप.आजून पांचवेचार आनी झाडा-पेडानीं नटलेलो हो जुंवो आसा. थळावे भाशेंत जुंव्यार म्हणटात. '''कुठ्ठाळी''' तिस्कारसावन 6-7 कि. मि. पयस आसा. जाल्यार वास्को साकून हो जुंवो 8 कि.मी पयस आसा.NH-17A ह्या राष्ट्रीय महामारगाचेर आसा जाल्यार दाबोळी विमानतळाच्या दक्षीण-पश्चमी दिशेन आासा.थळाव्या भाशेंत ताका जुंव्यार अशें म्हण्टात. 

=='''इतिहास आनी नामांकन'''==
250 वर्सा पयलीं, अशें म्हणटात, ह्या जुंव्यार प्लेग हें दुयेंस आयलें. आनी त्या खातीर थंयचे लोक शेजारच्या गांवांत जशे सांकवाळ आनी हेर गांवांत गेले. तेन्ना थंय रावपी लोक हिन्दू बाह्मण आशिल्ले. उपरांत आयज रावपी लोकांचे पुर्वज येवन थंय रावले. हे लोक सगळे क्रिस्तांव आसात.ह्या जुंव्याचो 300 ते 400 स.मी. सगळ्या फामिलीं मदीं वांटिल्लो आसा. तेच भशेन घर आशिल्ल्या कुटूंबाक दोंगरार 300 ते 400 मि. जागो आरक्षीत आसा. लाकडाक लागून लोकांमदीं झगडीं जावची न्ही म्हण हो नेम आसा. हांगां सुमार 150 लोक वशिल्ले आसात.

पुर्वज सगळे क्रिस्तांव आशिल्ले आनी त्या काळार पुर्तुगेज राजवट आशिल्ली. हे लोक थंय रावपाक आयले तेन्ना तांच्यांनी पयली इर्गज बांदली आनी एक सांतांचे नांव तांकां दिवपाक सांगलें.अशिक्षीत आसून लेगीत, पुर्वजांनी फावो त्या सांतांचे नांव वेंचून काडलें.तांचे नांव सां.जासिन्त.13 व्या शेकड्यांतलो हो सांत आनी ताच्या नांवांर खूब अजापां आसात.तो पॉलांड शारांतलो आनी ताच्या नांवांचो अर्थ आसा उदकाचेर चलपी. देखून ह्या जुंव्याक सां. जासिन्त म्हण नांव दिलां.

== '''आयची स्थिती''' ==
जुंवो आनी मुखेल रस्त्याक NH-17A जोडपी एक ल्हानशी पांयवाट आशिल्ली. पूण ताच्या पयली थंय फकत तारूं चलताले, आलतडी ते पलतडी वचपाक. आतां थंय आधुनिकताय आयल्या आनी ही ल्हान पांयवाट एक विशाळ पूल जाला. 2008 वर्सा हो पूल बांदलो आनी तेन्नाचे आमदार, मुविन गोदिन्हो हांच्या हस्तुकी उक्तावण जाल्लें.

=='''इर्गजेची वाट''' ==
इर्गजेचें नांव आसा सां.जासिन्तो इर्गज. पुलावयल्यान चलून वतकीर इर्गज मेळटा. पूण इर्गज मेळच्या पयली रस्त्याच्या धाव्या वटेन एक पुतळो मेळटा. हो पुतळो, सां. जोसफ वाज हांचो जो गोंयचो पयलो सांत अशें मानतात. हो पुतळो 26 एप्रिल 2012 वर्सा बांदललो. फा. एलिस्यो बरेटो,जो सद्या इर्गजेचो पाद्री आसा ताणी आशिर्वाद घालून उक्तावण केल्लें.

=='''इर्गज आनी सरभोंवतणचें निरिक्षण'''==
इर्गजेची उजवी वट पयली मेळटा. उपरांत मुखेल दरवटो आनी मागीर धावी वट दिसता.मुखेल दरवट्या फुड्यान एक खुरीस आसा.जाल्यार धावे वटेन जार्दीन आनी पाद्रीचें खाजगी घर आसा.ते जार्दीन 2 फेब्रेर 2008 वर्सा, तेन्नाचे आमदार मुवि गोदिन्हो हांच्या हस्तुकी आनी फा. एलिस्यो बरेटो हांच्या आर्शिवादान जार्दीनाचें उक्तावण जालें.
मुखेल दरवट्याच्या उजवे वटेन, कोनशाक एक ग्रोटो आसा, आव्हर लॅडी ऑफ लुर्डस्, ह्या सायबिणीचो आसा. 11 देझेब्र 2012 वर्सा हो ग्रोटो बांदून काडलो.हो ग्रोटो थंय वसिल्ल्या लोकांनी बांदून घेतला

=='''दोंगर''' ==
ह्या जुंव्यार एक दोंगर आसा. त्या दोंगरार एक ल्हानशें कोपेल आसा. ह्या कोपेलाक सां. डॉमनीक म्हण्टात कारण हे कोपेल डॉमनीक पंथान बांदलले. क्रिस्तांवाच्या पासकाच्या वेळार, गूड फ्रायडे हो दिस येता. ह्या दिसा, जेजु क्रिस्त जसो कालवार दोंगरार चलून घेल्लो, तसो लोक ह्या दिसा त्या दोंगरार चलून वतात.
दोंगरार एक कॉपेल आसा. त्या कॉपेलाचें नांव सां.डॉमनीक कारण सां.जासिन्त हो डॉमनीक पंथाचो पाद्री आसलो.ह्या कोपेलांत दर पवित्र शुक्रारारा म्हणल्यार गूड फ्रायडे दिसी जेजू क्रिस्ताक कसो खुरसार मारलो आनी कसो देंवयलो हाचे दर्शन घडयतात.मागीर पाद्री भायर येवन लोकांक सेरमांव सांगता आनी मागीर ती जेजुची आनी सायबिची इमाज घेवन सकयल देंवतात. सगळो लोक बेगी बेगीन सकयल देंवन रावतात. कारण त्यो दोनूय इमाजी इर्गजेकडेन आयल्या उपरांत लोक त्या इमाजिच्या पोंदच्यान पासार जाता आनी भार्थान मागतात.
दोंगरार वतना वाटेर एक व्हड दिपस्तंभ मेळटा.पुर्तुगेज काळांत हो तांचो जागो आशिल्लो आनी हांगां येवपी आर्मांच्या तारवांक वाट दाखोवपाखातीर हे दिपस्तंभ बांदिल्ले तशेच दुस्मानाचेर नदर दवरपाखातीर ते बांदताले.<ref>http://www.ixigo.com/sao-jacinto-island-goa-india-ne-1281232</ref>

=='''आख्यायिका'''==
ह्या दोंगरार आशिल्ल्या कोपेलांत भुंयेर आसा जे शिरडांव, जिजस ऑफ नाझारेथ कोपेलाकडेन जोडटो. ह्या भुंयेराची एक आख्यिका आसा. एक पाद्री सदांच त्या भुंयेरातल्यान शिरदांव आपल्या सुण्याक घेवन मीस सांगपाक वतालो. अचानक एक दिस, ताचो सुणोच परतता आनी तो पाद्री येना. लोक म्हणटात ताका सोरपान घांस मारलो, कांय जाण म्हणटात ताका भुंतानी व्हेलो म्हण. पूण ताची कूड आजून मेळूंक ना.

=='''धंदो'''==
नुस्तेमारी हो तांचो मुखेल धंदो पूण कांय फायदो मेळ नाशिल्लो त्या खातीर कांय लोक वास्को, हारेवाडा वचून रावले. पूण तांची मूळ घरां आजून ह्या जुंव्यार आसात.
आयज तरणा़टे तारवटी जाल्ल्या कारणान नुस्त्याचो धंदो उणो जायत चल्ला.

=='''खाशेलपणां'''==
घरां पुर्तुगेज शैलींतली आसात जाल्यार तिस-यो, मेंदियो ह्या जुंव्याचे खाशेलपण पूण आतां थंय पूल जाल्ल्या कारणान हे नश्ट जालां.
पुर्तुगेज काळार ह्या जुंव्यार किलो आशिल्लो जो काळाच्या प्रवाहांत नश्ट जावून फकत ताचे फातर थंय आसात.
ह्या जुंव्याचो आपलो खाशेलो असो स्पोर्टस् क्लब आसा.
ह्या जुंव्याचो एक अलिखीत नेम जो तांकां सगळ्यापासून वेगळायता. हांगां रावपी लोकांनी कितेंय जाल्यार लेगीत जागो भायल्या वा जुंव्या भायल्या लोकांक विकचो न्ही म्हण हो अलिखीत नेम आसा आनी आजून लेगीत कोणेय ह्या नेमाचे उलंगन करूंक ना.
आनी देखून हो जुंवो आजून सुंदर आनी पाचवेचार आसा. <ref>http://www.thegoavilla.com/goa/distanation/san-jasinto-island.html</ref>




== '''संदर्भ''' ==


[[category :Wp/gom]]
[[Category:devanagari]]
