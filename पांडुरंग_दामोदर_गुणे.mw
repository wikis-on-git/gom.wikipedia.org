'''पांडुरंग दामोदर गुणे''' हो एक प्राचयविध्यासंशाधक, भाशाशास्त्रज्ञ आनी साहित्य समिक्षक. 

== जल्म ==
गुणे हांचो जल्म अहमदनगर जिल्ल्यांतल्या राहुरीक जालो.

== शिक्षण ==
तांचें मुळावें आनी माध्यमीक शिक्षण अहमदनगरांत जालें तर उच्च शिक्षण मुंबयच्या विल्सन कॉलेजीतल्यान जाले. मॅट्रीक परिक्षेंत दुसरी शंकरशेट शिश्यवृत्ति 1900, बिए परिक्षेंत ‘भाऊ दाजी’ पारितोषिक आनी एमएचे परिक्षेंत ‘झाला वेदान्त’ पारितोषिक तांणी मेळयलें. 1908 वर्सा गुणे पुण्याचे फर्ग्युशन कॉलजींत संस्कृताचे प्राध्यापक जाले. सरकारी शिश्यवृत्ती मेळोवन लाइपसिक (जर्मनी) विध्यापिठाची पिएचडी पदवी तांणी 1913 वर्सा मेळयली. ते विलिंग्डन काँलेज, सांगलीक संस्कृताचे प्राध्यापक म्हणून शिकयताले. भांडारकर प्राच्यविध्या संशोधन मंदिर, मुंबई विध्यापीठ, भारत इतिहास संशोधक. मंडळ, श्रीमती नाथीबाई दामोदर ठाकरसी महिला विध्यापीठ हांच्या कार्यांत ते भाग घेताले. एन इंट्रोडक्शन टू कंपँरेटिव्ह फायलॉलॉदजी (1918) हो संस्कृत, प्राकृत आनी आधुनिक देशी भास हांचो तौलनीक अभ्यास मांडपी तांचो इंग्लीश ग्रंथ खूब अभ्यासतात.

== लेख ==
चिं . वि . वैध्य हांचे बाराबर ‘मराठी भाषेच्या उत्पत्ती’ संबंदीं तांचो जाल्लो वाद (विविधज्ञानविस्तार, 1922; पुनर्मुद्रण 1968); तशेंच ‘मराठी भाषेचा कालनिर्णय’ आनी ‘अपभ्रंश भाषेतील वाडमय’ (भारत इतिहास संशोधक मंडळ वार्षिक वृत्त – 6 आनी 7) हे तांचे लेख भासशास्त्रीय अभ्यासांत मोलाची भर घालतात.
