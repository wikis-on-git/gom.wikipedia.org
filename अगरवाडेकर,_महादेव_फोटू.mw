'''अगरवाडेकर, महादेव फोटू''' (जल्मः १९२४, शिवोली- बार्देस) गोंयचो सुटके झुजारी. १९५० वर्सा सावन तो आझाद गोमंतक दलाचो वांगडी आसलो. सुटके झुजाऱ्यांक अन्न आनी रावपाक दिवप, तशेंच तांणी पोलीस ठाण्याचेर हल्लो करून हाडिल्लो दारूगुळो लिपोवन दवरप असलो वावर तो करतालो. ऑक्टोबर 1955 ह्या वर्सा पोलिसांनी ताका घरलो आनी दोन वर्सा बंदखणींत दवरलो. भारत सरकारान ताम्रपत्र दिवन सुटके झुजांतल्या ताच्या वावराचो भोवमान केला.
