
                                           '''पुरुषोत्तम केशव काकोङकार'''
पुरुषोत्तम केशव काकोङकार हांचो जल्म दि. 18 मे 1913 या दिसा काकोङ्या जालो. काकोङकर हांची वळख गोंयचे सुटके झुजारी आनी येक राजकी फुङारी म्हूण आसा. ताच्या बापायचे नांव केशव आनी आवयचे नांव सगुणबाय. केशव वेवसायान भाटकार आशिल्लो . पुरुषोत्तम मराठी मुळावे शिक्षण घेतल्यउपरांत फोंङ्याच्या आल्मेदा काँलेजातल्यान लिशेंव हो पोर्तुगेज कोर्स पुराय केलो आनी मागीर बनारसाक वचून थंयच्या क्किन्स काँलेजींत संस्कृत भाशेचो अभ्यास करून लागलो. 1940-41 ह्या काळांत ताणे सेवाग्राम (वर्धा) हागाच्या महात्मा गाघींच्या आश्रमांत सुमार अठरा म्हयने रावून गाघीं त्तवांचे अभ्यास आनी आचरण केले . थंयच ताचें कुमारी कमला  ह्या सुटके झुजारणीकडेन लग्न जालें. 1942 वर्सा जालल्या भारत  धोडो चऴवळींत ताणें वांटो घेतिलल्यान पोलिसांनी ताका अटक करून बेऴगांवा सेंट्ल जेलींत घालो . बंदखणीची ही ख्यास्त भोगून जातकच 1943-49 ह्या कांऴात तो भुंयगत जावन भारताचे सुटके  चऴवळींचो वावर करुंक लागलो . गोंयांत येवन ताणें डाँ. विनायक मयेकार , एव्हाग्रियु जँर्ज, वसंत कारे , निकुबाब कारापुर-कार, प्रमिलाताई जाबावलीकार, मृर्ता कारापुरकार हांच्या आदारान गोवा सेवा संध ही संघटना स्थापन केली . तेन्नाच सुटके झुजारी डा. राममनोहर लोहिया गोंयोंत आयलो आनी ताणें 18 जून 1946 दिसा गोंयांत सुटके खातीर आंदोलन सुरु केंलें. हातुंत पुरुषोत्तम काकोङकार सर्कीय वाटो घेतिललो. डा. लोहियाक अटक जातकच ताणें चऴवळींक फुडारपण दिवन हेर सांगात्यांवांगडा चऴवळ मुखार व्हेली . गोंय, दमण आनी दीव पर्देश काँग्रेसोचो तो पयलो अघ्यकश म्हण वेचुन आयलो . 1971 वर्साच्या सार्वत्रिक वेंचणुकांनी उत्तर गोंय मतदारसंघंतल्यान तो लोकसभेचेर वेंचणुकांनी उत्तर गोंय मतदांरसंघांतल्यान तो लोकसभेचर वेंचून आयिल्लो. 1978-80 हया कांळात तो प्रदेश काँग्रेस (आय) चो अध्यक्श आशिल्लो. ताणें ऑल इंडिया कॉंग्रेस (आय) कमिटीचो वांगडी म्हूण वावर केलो. ऑल इंडिया फ्रिडम फायटर्स ऑर्गनायझेशन हे संस्थेचो तो सचिव आशिल्लो. तशेंच गोवा फ्रिडम फायटर्स असोसिएशन हे संस्थेचो तो अध्यक्श आशिल्लो. दि. 02 मे 1998 या दिसा तो भायर पडलो.
