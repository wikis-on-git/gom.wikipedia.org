 साखळे ह्या गावांक ‟साखळी” ह्या कोंकणी उतरांवयल्यान नांव पडला. हो गांव सुमार वर्सा प्रभू सर देसाय जो महाराष्ट्रातल्या रत्नागिरी जिल्ल्यातल्या श्रीरंगपूर हांगासल्ल्या प्रभू सर देसाय ह्या घराण्याच्या हाताखाला आशिल्लो.
 जेन्ना मुहम्मद गवान हाणे रत्नागिरीच्या ताच्या श्रीरंगपुरच्या किल्ल्यांचेर हल्लो केल्लो तेन्ना तांच्यानी देवगीरी यादवाकडल्यान तेराव्या शेकड्यान साखळे हो गांव ताब्यात घेतलो.
अशे म्हणतात की प्रभू सर देसाय ह्या घराण्यान 84 गांव आपल्या ताब्यात घेतले आनी सुर्ला, इब्राहिमपूर,तिळारी आनी हेर गांवाच्या मुखेल्यांचो ताका तेको आशिल्लो.ताका लागून
इतल्या गावांचेर ताबो दवरप सोपे जाले.तशेच देसायांनी कोंकणी कदंबकडे बरेपण दवल्ले.आनी उपरांत बिजापूर,सावंतवाडी हांच्या वांगडा देसायानी ल्हान करार करून तांच्यानी
मेकळेपणान केली.
  अदिलशाहांची ‟फरझाद-आय-खाश-आय-अदिलशाही” म्हळ्यार ‟खाशे साहेब” ही पदवी तांच्यानी देसायांक दिली.साखळेकार पोर्तुगेजांच्या मार्कीस दे अलोना हांच्या आड 6 वर्सा झुज चल्ले.उपरांत पोर्तुगेजानी 200 वर्सा साखळेचेर राज्य केले.
  साखळे गावाची सुवात 78 स्क्वॅर मिटर आसा.साखळे नगरपालिकेचे 11 वॉर्ड आसात (सकयले हरवळे,वसंत नगर,हांवसिंग बोर्ड,देसाय नगर,गावठण,गोकुळवाडी,भंडार वाडा,जोगड्याची हाळी,मावळंग तड,वजरी,गावकर वाडो विर्डी,कारेखाजन वाडो विर्डी.
  साखळे हो गांव सुंदर आनी सुशोबित आसा.साखळी गावात वाळवंटी न्हयच्या देगेक आशिल्ले विठ्ठलाचें देवूळ पळोवपाक खूप सुंदर आनी मनभुलवणे आसा.गावात देवळा खूप आसात पूण मुखेल देवळा म्हळ्यार दत्ताचे देवूळ जें मडगावच्यान सुमार 40कि.मी आसा.सुंदर अश्या जाग्याचेर हे देवूळ स्थायीक आसा.भूत खेताची वा पिशाच्छ बी आसल्यार ह्या देवळात सारकें जाता अशी श्रध्दा आसा.डिसेंबर म्हयन्यात दत्त जयंती मनयतात.दत्त भक्त व्हडा प्रमाणान ह्या देवळात भेट दितात.
  विठ्ठलाचे देवूळ हे 600 वर्सा पयली उदयपूरच्यान आयल्ल्या राणें ह्या घराण्यान बांदिल्ले.'चैत्री' हो उत्सव व्हडा प्रमाणान थंय जाता.विरभद्र पळोवपाक खूप प्रमाणान लोक येतात.
  राधाकृष्णाचे देवूळ दिसपाक सुंदर आसा.हांगा गवळण कालो,गोकुळाष्टमी हें उत्सव जातात.
  हरवळ्या रुद्रेश्वराचें देवूळ खूप फामाद आसा.पणजेच्यान (मार्शेलातल्यान)27 किलो मिटराचेर हे देवूळ आसा.महाशिवरात्री हो उत्सव हांगा व्हडा प्रमाणान मनयतात.तशेच ते एक तिर्थ क्षेत्र म्हूण फामाद आसा.देवळाच्या वयल्यावटेन फामाद हरवळेचो धबधबो पर्यटकांक आकर्षित करता.
 साखळेत ‟सेंट जॉन ऑफ द क्रॉस” ही चर्च आसा.जाल्यार दोन मसजीदी आसात.
 साखळे रविन्द्र भवन हे नाट्य रसिकांक तशेच कला मोग्याचे आवडटे.ह्या गावाच्या भुरग्यांखातीर बाल भवन आसा जाचो खूप भुरगी लांव घेतात.
 साखळेत सरकारी शाळा,प्रोग्रेस हायस्कूल,सेंट जॉन ऑफ द क्रोस हायस्कूल,गुरुदास गावस मेमोरियल हायस्कूल, सरकारी उच्च माध्यमीक,सरकारी महाविद्यालय आनी गोवा इस्टीटूय ऑफ मेनेजमेंट ह्यो शिक्षणीक संस्था आसात. 
साखळे फामाद अशे हॉटेल म्हळ्यार JK जें साखळे रविद्र भवनाक लागी आसा आनी हरवळ्या पर्यटन स्थळाकडे खूप लागी आसा.असो हो दिवचल तालुक्याकलो गांव सरभोवतणच्या गावाचे केद्र स्थान जावन आसा.
