'''शारदा सावईकार रोचता'''सुटके झुजारी आसलेल्या शारदा पभाकर सावईकार हांचो जल्म 30 मार्च 1935 दिसा सावय-वेऱ्यां जालो.
एसएससी मेरेनचें शिक्षण घेतले उपरांत तिणें शिक्षण-पशिक्षण कोर्स केलो. स्वात़ञ्य सैनिक मोहन रानडे 
हाच्या फुडारपणा खाल ती सुटकेझुजाचो वावर करताली. रानडेक अटक जातकच तांच्या लोकां मदीं राष्टीय 
जागूताय  हाडपाचें काम तिणें हातांत घेतलें.
7 आँगस्ट 1955 दिसा तिणें इश्टिणीं वांगडा सत्याग्रह करपाचो बेत आंखिल्लो. पूण निमाण्या वेळार तिच्यो 
इश्टिणी फाटीं सरिल्ल्यान ती एकलीच करपाक फुडें सरली. पूण आदल्या दिसा म्हळ्यार 6 आँगस्ट 1955
दिसा पुलिसांनी तिका अटक केली. पुर्तुगेजां आड काम करता देखून तिचें घर सोदून काडून पुलिसांनी तिका तिचे
भाव आनी भावजयो हांचे सयत अटक केली. बंदखणींत तिणें आपल्या हेर वांगडयांनी नांवां सांगचीं म्हणून तिका 
खूब मार दिलो. उपरांत तिका लश्करी न्यायालया मुखार उबी करून न्यायाधिशान माफी मागूंक लायली पूण
 तिणें न्हयकार दिले.
