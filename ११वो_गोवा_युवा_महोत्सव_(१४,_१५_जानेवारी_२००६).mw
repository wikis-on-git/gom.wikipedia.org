'''११वो गोवा ११वो गोवा युवा महोत्सव( १४,१५ जानेवारी २००६)''' ११वो गोवा युवा महोत्सव हो १४ आनी १५ जानेवारी २००६ ह्या वर्सा फ़ादर आग्नेल कॉलेज,पिलार हांगां जालो. मुखेल सोयरे म्हूण [[गोंय]] राज्याचे मुख्यमंत्री श्री. दिगंबर कामत,श्री. एंथनी सिल्वेरा आनी श्री. स्वप्निल बांदोडकर हे हाजीर आसले.लोकमांड, कातर रे भाजी, रांगोळी,रुपडें, फ़टाफ़ट,आयलें तशे गायलें,मोनेळ, खेळ,संगीत, कोंकनी पोप, गीत गायतना,मुस्तायकी, प्रस्नमांची आदी सर्ती आशिल्ल्यो.<ref>इंत्रुज (11 वो युवा महोत्सव ) 2006 संपादक-प्रा. सत्यवान नायक</ref>

मुलाखतीखातीर प्रसाद लोलयेंकार आनी डो. ऑस्कर रिबेलो हे हाजीर आशिल्ले.२००६तलो ११वो गोवा युवा महोत्सव पयलेच खेपे तिसवाडी म्हालांत जालो.आतां मेरेन चड प्रमाणांत जंय हिंदू भावांचो राबितो चड थंय हो महोत्सव जाल्यांत मुस्लीम. हिंदू-क्रिस्तांव एकवट ही गोंयची वळख घडयता.इतली वर्सां हो महोत्सव घडटा तो घडोवपाफ़ाटीं अस्मितायेचे राखणेचो हावेस आसा. 

कोंकणीच्या इतिहासांत ११व्या आंकडयाक खूब म्हत्व आसा.कोंकणी भाशा मंडळाचो हावेस आसा की हो युवा महोत्सव गोंयांतल्या अकराय म्हालांनी पावचो. पयले ५ महोत्सव साश्ट म्हालांत घडोवन हाडून ६व्या वर्सासावन तो अंत्रुज, सत्तरी,केपें, काणकोण गाजोवन तिसवाडी म्हालांत आपली सासाय आनी अस्मितायेचो परमळ घेवन आयलो.युवा महोत्सवाच्या सर्तींनी आमची भूंय,राजकारण, सैम,भास, संस्कृताय,अस्मितायेचे दर्शन घडटा. लोकमांड सर्तींत गोंयच्या पारंपारीक लोकनाचाचो दिश्टावो जाता. <ref> पाठ्यक्रम T.Y.B.A.    वर्स २०१३-२०१४    धेंपे महाविद्यालय मिरामार-पणजे गॊंय.</ref>

खेळ ह्या सर्तींतल्यान गोंयच्या साबार प्रश्नांचे यथार्थ चित्रण घडटा. मुस्तायकी सर सर्तीत तरणाट्यांच्या कलेचो कस लागता त कातर भाजी ह्या वक्रृत्व सर्तीत तरणाटो बौध्दिकजाग हाडटा. ह्या युवा महोत्सवाक जैतीवंत पंगड थारलो '''स्वामी विवेकानंद सादरीकरण मंच''' आनी '''सावयवेरेंचो साख्याहारी'''. ह्या महोत्सवा निमतान काडिल्ल्या यादस्तीकेचें नांव '''इंत्रुज''' आसलें.कार्याध्यक्ष म्हूण मंगलदास भट हांणी जापसालदारकी सांबाळ्ळी.

== '''संदर्भ''' ==







[[Category:devanagari]]
