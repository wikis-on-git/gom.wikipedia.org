'''सिनारी प्रभाकर विठ्ठल प्रभु''' (जल्म 23 नोव्हेंबर 1923, रायबंदर) नामनेचे सुटकेझुजारी.ताणें बी. ए मेरेन शिक्षण घेतलें. ल्हान पिरायेंतच ताणें सुटके चळवळींत वांटो घेतलो.सुरवेक मिरवणुको काडप,पोस्टरां लावप मेळावे घडोवन हाडप असो वावर ताणें केलो.उपरांत तो आझाद गोमंतक दलचे क्रांतीकारी संघटमेंत गेलो. हे संघटनेचो संस्थापक वांगडी आशिल्लो. ताणें गोंयांत चलयल्ले सशस्त्र क्रांतीक लागून ताका पुर्तुगेजांच्या छळाक तोंड दिवंचें पडलें आनी बंदखण भोगची पडली. म्हापशाची सरकारी कचेरी, सत्तरीची रावण पोलिस चौकी, पेडणेचो जकात नाको चांदेलची पोलिस चौकी तशेंच हार सरकारी बिनसरकारी मालमत्तेचेर घुरयो घालून पुर्तुगेज शासनाक जबरदस्त धक्को दिलो आनी ताचेवांगडा सशस्त्र क्रांती खातीर शस्त्रां आनी दारूगुळो हातासलो.

फुडें 1951ताणें गोंय सोडले आनी बेळगांव आझाद गोमंतक दलाच्या पालवाखाला मुक्तिचें कार्य चालू दवरलें. फुडाराक ताणें आझाद गोमंतक दलांतल्यान भायर सरून रँक्युअर पॅट्रिओटिका ही संघटना बेळगांवां सुरू केली आनी तिचे मार्फत सशस्त्र क्रांतींचें कार्य चालू दवरलें हणखणेची पोलिस चौकी, दमणेचो  विमानतळ, पत्रादेवीची पोलिस चौकी,चांदेसची पोलिस चौकी,दोडामार्ग पोलिस चौकी,तशेंच किरणपाणी, मोपा, भाटपाल  हांगां पुर्तुगेज सैनिकांचेर हल्ले केले.जिवावेलो काळ आशिल्ल्यान ह्या  मेहिमानी वांटो घतना पुर्तुगेज सैनिकाच्या गोळीबारांत तो जायते
