'''Mikroneziêchim Ekttovlolim Rajeam''' ([[Inglez bhas|Inglez bhaxen]] ''Federated States of Micronesia'') Ostonti [[Paxifik Mhasagor|Paxifik Mhasagorant]] dês. Hea desant 607 (soixim sat) zunvim asat, zankam chear rajeam-nim ghatleant. Him rajeam, ostotisun udentimeren, [[Iap zunvo|Yap]], [[Chuk zunvo|Chuk]], [[Pohnpae]] ani [[Kosrae]]. Hea desachim zunvim Ikuadorichea ilexe ut'torek asa. Udentisun ostontê meren, 2700 (dôn hozar satxim) kilometram, hea desachea zunveanchi lambai. Ho dês [[Guam']] ani [[Marianas]] zunveanchea dokhinnek, [[Nauru]] ani [[Marxal Zunvim|Marxal Zunveanchea]] ostontek, [[Palau]] ani [[Filipin Zunvim|Filipin desanchea]] udentek ani [[Novem Gine|Novea Gine-chea]] ut'tor udentek asa. Mikroneziêchim Ekttovlolim Rajeam-cho dês [[Karolin Zunvim|Karolin zunveancho]] bhag, jim [[Mikronezia Xetr|Mikronezia Xetrant]] asa. Paxifik Mhasagorntlim choddxim zunvim Mikronezia, [[Melanezia]] vô [[Polinezia]] xetram-nim asat. 

Kosrae rajeô soddun, ier tin rajeanim eôk vô anink unch dongallim zunvim asat, zancheam bhonvtonnim ier zunvim asa. 1986 vorsa, Janerachea 3rer, Mikroneziêchim Ekttovlolim Rajeam-cho dês ghoddun ailo. Tea adim [[Ekvôttit Rajeam|Ekvôttit Rajeanchea]] ''Trust Territory of the Pacific Islands (TTPI)'' hachim tim dusream Vixv Zhuzasun vagddim aslim.

==Itías==
===Purvil'lo Itías===
Zaitea xenkddeam adim [[Taivan|Taivan]] zunveam-sun lôk bhair sorun, dokhinn-udent [[Azia|Azientlean]], udent Indonezie ani Novea Gine-ntlean passar zaun, Paxifik Mhasagorantlea veg-veglleam zunveam-nim patoll'lim. Sumar 4000 (chear hozar) vorsam adim Mikronezient lôk ailo mhonn oso somoz asa. He Paxifiki lôk nokhetram, doria ani varea-cho vhanv, suknnim ani nistim ekttovtea zagear, udkacho kôr ani kharsann ani zaiteô ier nisôrgachi khunnam xikun, Paxifikachea veg-vegllea zunveanim, zoxim [[Samoa]], [[Tonga]], [[Tuvalu]], [[Tahiti]], [[Paskanchem Zunvem]], [[Havai'i]], [[Novem Ziland]] bi sodun, patoll'lim. 

===500 A.D. te 1500 A.D.- Saudeleur Razam===
Mikroneziachea zunveanim Saudeleur razam, sumar Kristi Xok-anklea upranlea 500 vorsasun, 1500 vorsa meren asle. Hea razvottken Mikroneziêchea veg-veglleam lokank apnnam khal ghatlim. Punn ho Pohnpei-chea udentik aslolea, [[Nan Madol]]-sun choltolea, razvottki sumar 1500 vorsa na zali. 

===1525 A.D. te 1899 A.D.- Purtugez, Ispaneacho Sôd ani Tabo===
====1525 A.D. te 1565 A.D.====
Sollavea xenkddeant, 1525 vorsa, Putugêz Karolin Zunveam-nim paule. Tea vorsa eke vadoll-moddant [[Diogo da Rocha|Diog d'Rox]] ani [[Gomes de Sequeira|Gomis d'Siker-ak]] udentik, [[Molukkas]] ani [[Celebes|Sulavesi-sun]] Karolin zunveanim haddle. 1526 vorsachea Janerachi 20vi meren te hea zunveam-nim raule. 

Teach vorsa (1526 A.D.) Agôstachê 22ver, [[Toribio Alonso de Salazar|Torib Anton d'Salazar]] ani [[Diego de Saavedra|Diog d'Saavedr]], San Bartolomé vô Taongui zunvem dekhun, thuim aile. 1528 vorsa, Janer-ache poiler [[Álvaro de Saavedra|Álvar d'Saavedr-an]] Uluti Zunvim, Ispaneachea Razachea nanv-an tabeant ghetlim. 1542 vorsa (Matelotes Zunvim), 1543 ani 1545 vorsa Ispanyi tarvotti thuim aile. Filipincho poilo Guvernador-Jeral (1565 te 1572), [[Miguel Lopez de Legazpi|Mingel Lopes d'Legazpi]], heam zunveantlean passar zal'lo. 

Hea zunvean-k Ispañi, ''Islas de las Hermanas'', ''Hombres Pintados'' ani ''Los Jardines'', heam nanvam-nim pachartale. Europkaram-nim, 1686 vorsam meren, heam zunveancho visor poddlo. 

====1686 A.D. te 1899 A.D.====
=====1686 A.D. te 1787 A.D.=====
[[Francisco de Lezcano|Fransisk d'Lezkan]] 1686 A.D. vorsa, Yap zunvear ailo, ani heam soglleam zunveank ''Las Carolinas'' (Karolin Zunvim) mhunn nanv dilem. Tea kallar (1665 te 1700) Ispaneacho raza, [[Rai Carlos II|Dusro Rai Karlus]] aslo. Aichea kallailim Palau ani Marxal Zunvim, Karolin Zunveanchim bhag aslolim. 

1707 vorsa, razan thuim Misionar dhaddunk tharailem. 1731 vorsa [[Padr Juan Antonio Cantova|Padr Juanv Anton Kantov-chea]] mornna uprant, anink don [[Jezuit|Jezuitank]] marle. 1767 vorsa Jesuitank Ispaneanuch dombaile ani sumar 120 vorsam misionar paule na. 1787 vorsa meren Ispaneacho, hea zunvean-cher, porot visor poddlo.

=====1787 A.D. te 1899 A.D.=====
1787 vorsa uprant heam zunveam borabor Ispaneacho zom'bond porot zoddlo. 1852 vorsa Ispaneachea Koronel Coello-n heam zunveamnim tabo dovrun, Filipin, Australia-chea, Novea Ginechea ani Amerikêchea dhonde, borea bhaxen cholounk, faido mhunn sanglem, punn tem 1885 vorsa meren bheream kanancher poddlem. [[Koror]] ani [[Artingal|Artingalchea]] Razamnim, Ispañi ajent Burton-a lagim, Ispañi Rai-cho Karolin Zunveamcher odhikar manun ghetlo. 

Itlo temp Ispaneanim heam zunveancho visôr kel'lean, Inglêz ani Jermani misanv-am ubharlolim. Tim Ispaneak xulk bhorunk sodnaslim. [[Papa Saib Leão XIII|Papa Saib Leanv Teravea]] lagim he des sorle, ani tannim 164 Udent rekanxichea Ostontlim zunveim Ispaneak dilim, ani dusrim zoxim Marxal Zunvim Jermanik. 

[[Propaganda Fide|Propaganda Fide-in]] 1886 vorsa Missnavacho vavr porot isthaplo. Ispaneachea razan [[Capuchin|Kapuchinank]] dhaddle. Ispañi Kapuchin-anim [[Douton'n|Douton'n-achi]] ani magnneachi pustikô [[Ponape bhas|Ponape bhaxen]] onnkarleô. Valenciê-chea Padr Anton-an [[Yap bhas|Yap bhaxen]] veakoronnachem lhan pustok boroilem. 

===1899 A.D. te 1914 A.D.- Jermanicho Tabo===
1898 vorsachea Ispaneachea ani Amerikechea gerra uprant, 1899 vorsa, Ispanean him zunvim Jermanik 25 mileanv [[Ispani Peseta|pesetank]] viklim. 1905 vorsa Amerikechea xerkaran, [[Manila|Manila-sun]] eka Jezuitak Yap zunvear meteorolojikal istasanv ubharunk dhaddlo. Ho Jezuit Manilechea ''Observavartorien'' vavurtalo. Taifun vadoll-moddam heam istasanvam vorvim parkunk zatalim, ani dor disa hovamanacho aspav, ''cable''-a vorvim Manila-k pavoi-i. Kapuchin Padr Callistus-ak hea istasanv-acho direitor mhunn nemlo. 

Jermanik viklelean, Jerman Misionarank dhaddpak nirnnoi 1905 vorsa ''Propaganda Fide''-in ghetlo. 1906 vorsa sumar 12 padri ani 12 ''brother'' sumar 14 Misanv-anim asle tednam, [[Luxemburg|Luxemburgasun]] zaiteam sisttorink dhaddleô. Iskolamnim sumar 262 bhurgim aslim. 

===1914 A.D. te 1944 A.D.- Japanv-acho Tabo===
1914 vorsa, Poilea Vixv Zhuzan, Japanv-an aplea dor'ea fouje vorvim him zunvim tabeant ghetlim. 1920 vorsa [[Raxttranchem Lig|Raxttranchea Lig-an]], hem manlem. Dusrea Vixv zhuzan, 1944 vorsa, Operasanv Hailstorm-a vorvim, Japanv-achea tabeantlean soddoilem.

===1944 A.D. te 1979 A.D.- Ekvôttit Raxttranchea Palovan Aslolim Zunvim===
1947 vorsa, Ekvôttit Raxttranchea Palovan aslolim zunvim mhunn tharailim. 10vea Maichea, 1979 vorsa, 4 jhil'leam-nim novea konstituisanv-ak manun ghetlem. Palau, Marxal Zunveamnim ani [[Ut'tor Mariani Zunvim|Ut'tori Mariani Zunveam-nim]] itun bhag ghetlo nam. 

===1979 A.D. te Atam- Mikroneziêchim Ekttovlelim Rajeam===
1986 vorsa, Novembrachê 3rer, Mikroneziêchim Ekttovlelim Rajeam-nim, [[Amerikechim Ekvottit Rajeam|Amerikechea Ekvottit Rajea-nk]] meklleponnant sangat zoddlo. 1990 vorsa, ontor-raxtreô kaidea pormonnem, Ekvôttit Raxttran palovan alsolim zunvim mhunn istad kaddlo. 2004 vorsa, Amerikechea Ekvottit Rajeam sangatim, meklleponnantlo sangat anink fuddem vhelo.

==Bhugôl==
Mikroneziêchim Ekttovlelim Rajeam 607 zunvim, jim udentisun ostontê meren 2900 (dôn hozar nouxim) kilometram. Heam zunveank 702 choukonn kilometranchi suvat asa. Hea desant chear rajeam asat jim udentisun ostontê meren Yap, Chuuk (1990 Janer-a meren Truk), Pohnpei (Ponape Novembr 1984 meren) ani Kosrae (adim Kusaie). Pohnpei zunvear, Palikir nogor razpatonn. 

==Bhasô==
Mikroneziêchim Ekttovlelim Rajeam-nim Inglêz bhas sorkarachi. Ier bhaso [[Chuukêz]], [[Kosraean]], [[Pohnpeian]], [[Yapêz]], [[Ulithian]], [[Woleaian]], [[Nukuoro]] ani [[Kapingamarangi]].

==Bhavart==
Choddso lôk [[Kristanv|Kristanv]]. Yap ani Chuuk zunveanr sumar 60% Katolk ani 40% Protestant. Pohnpei zunvear donui sumar titlech zata, tôr Kosrae zunvear sumar 95% Protestant. Tea bhair ier dhormache lôk-ui asa. 

==Kult==
Adlea tempar, Yap zunvear, [[Rai Fatôr|Rai Fatôr], poixe mhonn uzar kori. Palau-chea khoddpsun korantun he fatôr sumar 500 A.D. Yap zunvear poile fautti haddle. Uprant 1000 A.D. te 1400 A.D., zaite he fatôr korantun Yap purvôzam-nim haddle. He fator 4 metr-am rund pasun asunk xekta. Tache veg-veglle vorg ''Mmbul'', ''Gaw'', ''Ray'', ''Yar'' ani ''Reng''. ''Reng'' fokot 30 sentimetram rund. 

==Famad monxam==
Mau Piailug (1932-2010) ho ek famad tarvotti. To Satawal zunveantlo, Mikroneziêchim Ekttovlelim Rajeam-chea desantlo. Apleam puvorzam bhaxen nokhetram, lharam, vaream, nisteam, suknneam ani nisôrgachea ier khunnam vorvim, te eka zunveansun, dusream zunveam meren vochunk vatt dakhoupi boreantle-bore ''navigador'' asle. Havai'i zunveasun, Tahiti meren tannim nav vheli.
