'''जयमाला दणायत''' ही कोंकणीतलीं एक ज्येष्ठ लेखिका.
लग्ना आदलें नांव जयमाला दामोदर प्रभू चोडणेकार.
== जल्म ==
जयमाला दणायत हिचो जल्म १७ डिसेंबर १९४७ हया वर्सा गोयच्या जांबावली गांवांत जाल्लो.

== '''साहित्य सेवा'''==
लेखिका फाटल्या साबार वर्सां साकून नेमान आनी सातत्यान लेखन करता. वेगवेगळ्या कोंकणी आनी मराठी भाशेंतल्या नेमाळ्यांखातीर आनी दिवाळी अंकांखातीर ती लेखन करता. आकाशवाणीच्या मुंबय आनी पणजी केंद्रावेल्यान साहित्याची वितरावणी केल्ला. मुंबय आकाशवाणी केंद्रात जायतीं वर्सां कोंकणी वृत्तनिवेदक म्हण वावर केल्ला. मुंबय दुरदर्शनाच्या ‘कोंकणी कौस्तुभ’ कार्यांवळींत सहभाग. गोंय राज्याच्या कोंकणी पाठयपुस्तकांनी साहित्याचो आस्पाव जाला. महाराष्ट्र रंगभुमी प्रयोग परिनिरिक्षण मंडळाचेर कोंकणी नाटक आनी तियात्रांखातीर मानसेवी वाचक म्हुणून नियुत्त्की जाल्ली. कथांचे इंग्लीश आनी हिंदी भाशेंत अणकार जाल्यात तशेच प्रतिनिधीक संग्रहांनी आस्पावल्यात.
== '''प्रकाशीत पुस्तकां''' ==

* १. कवासो [कथासंग्रह] - ११७८
* २. सप्तक [बाल एकांकी संग्रह] -१९८२
* ३. करबट [निबंद संग्रह] -१९९४
* ४. इंद्रधोणु [बाल साहित्य] -१९९६
* ५. म्हातारी बुध्द [बाल साहित्य] -१९९६
* ६. फुकटांत भोवंडी [बाल साहित्य-अणकार] -१९९४
* ७. आंबाडया भोंवतीं तीन शेवंतीं [निबंद संग्रह]-२००६
* ८. रागदरबारी [अणकारीत कादंबरी] -२०१०
* ९. सांज – सांवळी [कथासंग्रह] –२०१४
* १०. झोंपाळो - [कथासंग्रह] –२०१६
