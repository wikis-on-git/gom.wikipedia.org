{{VD|कुडचडें}}
'''Kuddchoddem''' ek xar ani nogorpalikechem monddol  jem Goenchea  ani Kepem talukecho ek bhag zavn asa. Kuddchoddem ani Sanvodd’ddem him zunvlli xaram [[Zuari]] Nhoimchea donui vattantlim asat. Ek favo-purtem xar asun tika zaitinch hospitalam asat (tantunt Sorkari Prathmik Bholaike Kendracho aspav asun), iskolam, ek pulis thannem, benk, ATM, ek relve sthan, bore zullpi roste, ek bazar, devosponnache zage, hottelam, ek khellpa moidan, ek vijecho kendr ani ek nattok ghor asat.

==Bhugol==
Kuddchoddem {{Coord|15|15|37|N|74|06|30|E|type:city}} hangasor asa ani tachi sorasor unchai 13 m.<ref>[http://www.fallingrain.com/world/IN/33/Curchorem.html Falling Rain Genomics, Inc - Curchorem]</ref>
[[Ugem]] ani [[Guleli]] nhoimchi mellpachi suvat Sangem vo Songom  haka  Zuari nhoim mhonn  vollkhotat. Ti ut’tor ostompt Sanvodd’ddem poriant dhanvta. Fuddem, ti ostomptek [[Khuxavoti Nhoim]]  poriant dhanvta ani [[Xellvonna]]-k melltta. Uprant ti portun apli dixa ut’tore vatten bodolta jen’na ti [[Ponchvaddi]] pavta ani [[Rachol]] poriant vhanvta. Porot ti ut’tore vislean [[Borie]] vhanvta ani fuddem ut’tor-ostomptek [[Rasaim]] [[Durbhatt]] poriant ani xevttim [[Orbi doriantt]] veta zoim ti [[Murganv]]ank melltta. Ti Goenchea jil’leant 67 kilometr provas korta.

==Hovaman==
Kuddchoddem haka ek [[uxnno pavsalleacho hovaman]] asa. Kuddchoddencho hovaman gimalleant gorom ani hinvalleant ekech torecho zavn asa. Gimalleant ([[Mars]] tem [[Mai]]) tapman 32 °C poriant veta ani hinvalleant ([[Dezembr]] tem [[Fevrer]]) chodd korun 25.8 °C ani 20 °C bhitor asta.  [[Pavsalleacho kall]] [[Junh]] tem [[Setembr]] asa zantunt [[musollamdharecho pavs]] ani nettachea vareacho aspav asta, Sorasori pavs 2699 mm (106.24 inch) asta.

{| class="wikitable"
|-
!Month
!High deg C
!Low deg C
!Precipitation
|-
|Jan
|31.6
|20.1
|0mm
|-
|Feb
|31.8
|20.9
|0mm
|-
|Mar
|32.8
|23.3
|1mm
|-
|Apr
|33.9
|25.7
|14mm
|-
|May
|34.0
|26.7
|104mm
|-
|Jun
|31.1
|25.1
|709mm
|-
|Jul
|29.5
|24.4
|929mm
|-
|Aug
|29.2
|24.3
|507mm
|-
|Sep
|29.8
|24.0
|250mm
|-
|Oct 
|31.5
|23.9
|137mm
|-
|Nov
|32.1
|22.2
|37mm
|-
|Dec
|31.9
|20.9
|11mm
|}

==Loksonkheaxastr==

{| class="wikitable"
|-
! Year !! Population<ref>http://www.citypopulation.de/India-Goa.html</ref>
|-
| 1991 || 18489
|-
| 2001 || 21407
|-
| 2011 || 22730
|}

Bhartachea 2011 India lokgonnttent,<ref>{{cite web|url=http://www.censusindia.net/results/town.php?stad=A&state5=999|archiveurl=https://web.archive.org/web/20040616075334/http://www.censusindia.net/results/town.php?stad=A&state5=999|archivedate=2004-06-16|title= Census of India 2001: Data from the 2001 Census, including cities, villages and towns  (Provisional)|accessdate=2008-11-01|publisher= Census Commission of India}}</ref>  Kuddchoddem Kakodda hankam 22,730 lokvosti asli. Lokvosteche 51% dadle tor 49% bailo. Kuddchoddem Kakodda haka sorasorichi sakxorta 85%, ji raxttrik sorasorichea 74.04% von odik asli: dadleanchi sakxorta 92.57% ani bailanchi sakxorta 84.97% asli. Lokvosteche 10.54 %, 6 vorsanchea piraie khala asli.

==Proxason ani Kaido==
Xar vaddeamnim vibhagla zoxe porim Ponttemol, Morailem, Bansai, Kariamoddi, Shirfod, Bepkegal, Madhegal, Kakoddaa, Dabhamoll, Kamral, Khamamoll,Baga-Kuddchoddem ani Kakkumoddi. Nogorpalikent dor vaddeak vinchlolo vangddi asa,Vangddi nogorpalikechea iezmanank vinchun kaddttat.

Xar Goenchea Vidhan Sobhek ani Lok Sobhek protinidhi dhaddta ani Dokxinn Goenchea vidhansobhecho  bhag zavn asa. Sod’deacho amdar Nilesh Cabral  zo Bharotia Jonta Pokxacho  zavn asa.

[[File:Curchorem-Fire station.jpg|thumb|Kuddchoddenchem Uzo Palovpi Doll]]
Kuddchoddem hanga ek pulis thannem asa jem Kuddchoddem xar ani lagxilea ganvanchi seva korta. Kuddchoddem hanga ek vhoddlem uzo palovpi  doll asa jem Chandor, Kuddchoddem, Sanvodd’ddem ani Kepenchi seva korta. Uzo palovpi dollak ek akantachea vellar vanchovpachi soi asa, don vhoddlim udkache nividar ani ek rokhddem vaporpachem vahon asa. Tiche kodden 40 tem 50 ujeacheo nivida asat.
 
==Orthxastr (Adincho veapar ani ud’deg)==
Zuari nhoim zoxi ti dograntlean vhanvta ti hea ganvank don bhagamni bhagakar korta ek ut’tori bhag zaka Sanvodd’ddem ani dokxinnecho  bhag zaka ''Kuddchoddem'' mhonn vollkhotat. Hi nhoim hea xarak borkot haddunk porinnamok asa, zoim lhan vhoddim poinnareank, mhal ani vepar lhan dhokeancher zoxe porim Khamamoll Ponnje , Pornnem Goem savn adi pavoitat. Tech porim lhan lakddache vanxe, mitth, torkari adi  hea dhokeacher pavoitat. Murganv savn reli marg Londda vochpi Kuddchodem, Kalai, Kullem pasar zata zo 1880 vorsa ghatlolo zache vorvim hea zageachi borkot zavnk pavli.

Hea zageacho mukhel orthik vevhar min zavn asa. Zaiteoch minacho komponi Kuddchoddeant asat. Hea zageacho minacho santtho Goenchea komponencho asa zoxe porim Sesa Goa (novem nanv Sesa Sterlite Ltd), Dempo (atam Sesa Resources Ltd), Timblo, Salganvkar, Fomentos Minescape, Agencia Mineral Maritima, Agarwal, Bandekar, adi.

Hea zagear ravpeancho rozgar minachea ud’degacher nitt vo add vatten adarolo asa.

Xarak ek ud’degachi  vasahot asa jika  Kakoda Ud’degik Vasahot mhonn vollkhotat. Tantunt zaitech ud’deg aspavtat.

==Sonvskrutai==
Kuddchoddem xarant zaitech devosponnache zage asat zanchim nanvam Marutigodd, Gonnpoti devull, Sateri devull, Purushmharu devull, Mhadev devull, Rakhnno dutachi Igorz ani Jama Mosjid. Xarant Xigmomhotsov ponchangachea survatek somorpitat ani halim Intruzui somorombhant aila. Zatrek zaitech  bhokt hanga ietat.

[[File:Ravindra Bhavan in Curchorem.jpg|thumb|Kuddchoddenchem Ravindra Bhovon]]
Halinchea kallacho kolecho vosro zaka  RAVINDRA BHOVON nanv dilam,to kola ani sanskrutaiechi udorgot korpak Kuddchoddeant bandpant aila. Hem bhovon Kuddchoddem Sangenchea rostear Marutigoddachea paim-a khala asa.Nattkam utsov, tiatr utsov, Songit NattokMhautsov, Tiatr kariaxall, bhurgeank  kolechem xibir, bailanchea udorgoticheo karriavolli, vegllea toranchea lok kola ani songitacheo karioxalla, Natalanchea gitanchi spordha, kovali, Sonvsarik Nattkam dis, Xikxonnik kaiavolli, Bholaike ani Kaideacher zagrutaiecheo kariavolli, Fottvancheo karioxalla Konknni Nattkancheo  spordha, Xiv Joionti, Xikpeancho dis oxeo kariavolli Ravindra Bhovonant sodankal kortat. Ravindra Bhovon Kuddchoddem cho vistar korpak ievjila, sodheachea zagea fattlean jem ievjiloleam bos sthana boglek astole. BHAG II hantunt  novo vosro 299 boskancho astolo 2000 boskenchem , bodami prekxokghor ani Gurudev Ravindranath Tagore hache murticho aspav astolo. <ref>http://www.ravindrabhavancurchorem.org/wp-content/uploads/2016/02/RAVINDRA-BHAVAN-PH-II.pdf</ref> 

==Xikxonn==
Xarant bori xikxonnachim iskolam asat. Famad asat tim The New Educational High School, Sarvodaya Educational Society, Guardian Angel High School, Smt C T Naik High School, Our Lady of Perpetual Succor Convent School, Shree Saraswati Prathamik Marathi Vidhyalaya, Fr.Agnelo Primary School ani novem bandlolem Cambridge iskol.

Don unchlea madheomik xikxonnachim iskolam Guardian Angel Higher Secondary School ani Smt. C.T.Naik Higher Secondary School zavn asat.

Xarant ek  Management iskol asa jem Guardian Angel High School cholovpi  sonvstha choloita. Ek ITI (Ud’degik Proxikxonnachi Sonvstha) l Kakodda bhagant asa. Ek kolej asa ji tontrvidhealoichea dakhlea khatir xikpeank  toiar korta jika Government Polytechnic, Kuddchoddem (GPC)  nanvan vollkhotat ji  zaiteach xikxonnik vibhag hatalltta.

Sanjay School for Special Children hem Pontemol bhagant urta. Fr.Agnelo School of Music and Performing Arts hem Pilarche padri choloitat jem hea zageachea xikpeancheo songitacheo gorzo bhagoita.

Pilarchea padrimnim mhotvacho vavr hea zageachea xikxonnik mollar kela. Guardian Angel educational Complex  3000  odik xikpeancheo  gorzo ball xikxonn tem hottel management poriant podvi mellonvk toiar korta.

==Khell==
Kuddchoddeant SAG Sports Complex bhou gorzancho khellacho vosro,veaiamsall ani krikett khella moidan asa . Xarant ek futtboll khella moidanui asa.Goeant her kodden asa toxem, futtboll ek chodd lovkik khell Kuddchoddencho asa. Guardian Angel Sports Club zo Goa Professional League hantunt khelltta to Kuddchoddencho zavn asa.

Anik ek khella Complex  ievjilam jem Kuddchoddem topal ghora fattlean ievpachem asa. Hea prokolpant Badminton, Basketball (Bhitorle ani bhaile vosre), Squash, Volleyball (Bhitorle ani bhaile vosre), Table Tennis, Billiards & Pool, Chess  ani Carrom, Penvop (IBhitorle ani bhaile penvpa tollim spordhechim tollimcho aspav asun), Fitness Centre, Rock Climbing Wall, Running Track (Bhitorlem), Tennis Courts, Cricket Practice Pitches (Bhitorlem ani bhailem), Prodorxonnachi  agaxi ani kariaxallo, Vachnaloi ani vachpa ghor, Bhovsacheo bago ani bhurgeank khellpacho zago, Jogger’s Track, Skating Rink.

==Ieradari==

===Vareachi===
Laginchem vimantoll Dabolli Vimantoll asa jem hangachean 32 km lambaier asa.<ref>{{cite web|url=http://www.aai.aero/allAirports/goa_generalinfo.jsp |title=Airports Authority of India |publisher=Aai.aero |date=2011-09-21 |accessdate=2012-05-09}}</ref>

===Relichi===
Kuddchoddem reli sthan  Goenchem pornnem relve sthan zavn asa. Kuddchoddem reli sthan South Western Railway  hachea khal ieta.Hollddonnchea. Tome Caetano de Costa,eka Katolk thovoiak hi rull ani tech porim Curchorem-Sanvordem relevechem sthan 1880 vorsa ghalpak sangpant  ailolem. Ek mukhel reli rullacho Murganv tem Kollem kontrador Xri. Cosme Damiao Noronha ani tacho up-kontrador Tome Caetano de Costa zavn asle. Kuddchoddem-Sanvodd’ddem datt zonglamni ani ranvotti zonvaramni bhorlolem aslem jea vorvim lok Sanvodd’ddeak Goenchi bhaili xim oxem somzotalo.Purtugez sorkaran Brittix sorkarak relve RULL suru korunk vinoilem.. Tem ek chodd avghodd kam aslem kiteak dongor katorpak zai asle, bogdam khonnunk  zai aslim ani datt zongol nivoll korpak zai aslem.

===Roste===
Kuddchoddem rostea vorvim Moddganv, Fonddem, Kepem ani her Goenchea xarank zoddpant ieta.

==Poriotton ani Akorxonn==
===Thollaveo bhonvddeo  ani xara lagsorchem pollovp:===
*Salaulim Dhoronn,sumar 10 km Kuddchoddem savn asa. Soglleant Goenchem  vhoddlem dhoronn zantunt     nisorgik udhean ani ek vonospotichem udhean  Moisurchea     Brindavan Udheanacher adarit asa.
*Dudhsagar Dhobdhobo, sumar 22 km Kuddchoddem savn ek dekhaveacho dhobdhobo. Ho zago  koxttanchea provaseank kherit poriai dita. Hea zageak bhett divop Pavsalleachea uprant chodd boro vell zavnasa.
* Lagincheo vello: Kolva Vell, Bannavlli Vell, Majorda Vell, Betalbatim Vell, Betul Vell, Canaiguinim Vell, Agonda Vell, Rajbag Vell, Polem  Vell.

==Poriavoronnache Vixoi==
Xar Dokxinn Goenchea minachea ud’degacho ek mukhel zago zavn aa. Relve sthan ek motto min choddovpacho zago laginchea minantlea minacho. Hem min vhorpak ttrokancho upeog korpant ieta je xarantlea rosteantlean choddche vetat jea vorvim dhull ani avazachem produxon zavnkpavta ani vahatukekui addkholl haddtta. Hea khatir xarant thoddi nagrik uchambollai zata. Atam hem addvea margantlean vhorpak ievzonn asa.

==Nanvadik lok==
Goenkar futtbol khellpi Alvito D'Cunha hanga xikla ani ravlolo asa.

==Henvui polle==
[[Sanvordem]]

==References==
{{Reflist}}


[[Category:Konknni]]
[[Category:Goemchim Xharam, Ganv ani Zage]]
[[Category:Cities and towns in South Goa district]]
