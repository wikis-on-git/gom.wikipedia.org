जून हो सांताचो म्हयनो म्हळ्यार अतिताय जावची ना(क्रिस्तांव धर्म).ह्या म्हयन्यांत तीन म्हत्वाच्या सांताची परबो आसतात.जूनाचे १३वेर सांत आतोन ह्या सांताचे फेस्त आसता.तो पुर्तुगालाचो म्हत्वाचो सांत आनी पुर्तुगेजाची राजधानी लिजबोनाचो धनी(PATRON). तो गोयांत पासून फार्माद आसा.
`जूनाचे २४ वेर इगर्जे सांत जुवांव द बापतीज हांची परब मनयता.ती परब गोंयची एक पंरपरा आसा.निमाणे सांत पॉल आनी सांत पिटर जो पयलो पाप सायब आनी स्वर्गाचो व्दारपाळ(GATEKEEPER) अशें मानतात.हे जूनाचे २९ वेर मनयतात.

सांत पिटर नुस्तेकाराचो धनी अशें मानतात.तो जेजूचो एक धर्मप्रचारक(APOSTLE)आसलो.तो आपूणच एक नुस्तेकार आसलो.जेजूक जेन्ना मारपाचे आसतात तेन्ना जेजूच्या धर्मप्रचारक धरतात आनी विचारतात की ते जेजूक वळखतात काय म्हण ह्या वेळार तो जेजूक आपूण तीन फावटी वळखना म्हण सांगता हे जेजूक पयले खबर आसून पासून [[जेजू|जेजू क्रिस्त]] ताका विचून काडटा.

सांत पिटर नुस्तेकाराचो धनी.नुस्तेकार ही परब चड उमेदीन खोशयेन मनयतात.गोंयात शियोली,रायबादर,आगशें आनी काणडेला हे काय गांव जे ही परब झेतान मनयतात.

== व्हडें न्हंयचेर ==
सकाळचे इगर्जेत मीस जाता फेस्ताक म्हत्वाची गांवची पंरपरा आसा.रंगाळ बोटीची परब दनपारच्या वेळार जाता ताका सागोंड म्हणटात.

== ऑरडा कांदोळी ==
ऑरडा कांदोळी ह्या गांवांत दोन व्हडी बादून ताचेर माची करतात.ताचेर इगर्जे सारके बांदावळ करून दवरतात.दोन व्हडीं बांदतात ताका सागोंड म्हणटात.नुस्तेकार रंगीन कपडे घालून मेळ करतात.तातूंत संगीत,नाच,नाटक आनी गितां आसतात.जो लोक हे पळोवपाक येतात ते ताका बोटीचेर सांगात दितात वा न्हंयचे देगेर रावन पळयतात.व्हडी येवजील्या जाग्यार येवन रावतात.थंय ते मेळ करतात.<ref>The Navhind Times</ref>

== कादोळी गांवचे हेर वाडे ==
कादोळी ह्या गांवचे दोन वाडे ऑरडा आनी शेंपें दोनूय मेळून हे फेस्त करतात.जेन्ना एका येवजील्या जाग्यार तिनूय सांगोंड्ड मेळटात तेन्ना फोगोट्यो मारून लोकांक कळयतात.तिनूय सांगोंड्ड म्हळ्यार एक-एक वाड्यावेले एक एक सांगोंड्ड आसता.

ते येवन सांत पिटर ऑरडा कपेलाकडेन येवन रावतात.गांवचे लोक येवन कपेलाच्या मुखार एकठांय जातात आनी मागणें करतात.ती बोवाळ मारतात "विवा सां पेद्रू!विवा"कपेलाच्यो घाटी मारून उत्सवाक सुरवात करात म्हूण कळीत करतात.तेन्नाच बेण्ड सुरू जाता.गांवचे जाणटे कपेलाकडेन ल्हान मागणे करून पांरपारीक गीत सोपयतात.तशेंच जेजूक कुरसार मारिल्या वयल्यान म्हणटात ती कथेच्या रूपान.
ही गीतां दाखयतात ती कसो जेजूक कुरसार मारलो दनपाराच्या तीन वरांचेर.उपरांत सगळो लोक आपल्याक आदार कर म्हण मागतात. ह्याच उपरांत ते सांगोंडाचेर चडटात.ते सांगोंडाक न्हंयत भोवडायतात.फकत दादले सांगोंडाचेर चडटात भुरग्याक चडूक मेळना.बायलाचे रूप घेवन दादले नाचतात.

== रायबादाराचे सांगोडाचे फेस्त ==
रायबादर हो पणजेचो एक वाडो.थंयचे नुस्तेकार सांत पिटराचे फेस्त करतात.मीसाचे पयली पाद्री सागोंडाचेर आर्शिवाद घालता.जे रायबादार-चोरांव फेरीकडेन बादिल्ले.सांत पिटराचो फोटो कोण्याक बादून सागोंडाक बादिल्ले आसता.जेन्नां पाद्री आनी लोक सांगोडाकडेन वयता तेन्ना पितूळचीं वाद्या वाजयतात.व्हड्याचेर पाद्री चडटा आनी न्हंयक आर्शिवाद दिता आनी सुपारेचे खांबे म्हळ्यार आरयो जी जाळ करपाक वापरतात.उपरांत सांगोड पातो उपरांत रायबादार येतात.तशेंच पाद्री न्हंयेचे देगेर आशिल्ल्या सांत पिटर कोपेलाचेर बेसांव घालता.
उपरांत लोक आनी पाद्री इगर्जे कडेन मिसाक येतात.दनपाराच्या वेळार गितां म्हणीत न्हंयचे देगेर चलतात.हे सगळे जाल्या उपरांत सांगोंड्ड मोडटात आनी कोण्डयाच्या बड्याची पावणी घालतात.सांजेच्या वेळार पूराय दिसाचो कार्यक्रम सोपोवपाक एक लार्दीन करतात.

=='''संदर्भ'''==
<references/>

[[Category:devanagari]]
